Ben hasta bir adamım ... Kötü bir adamım. Suratsız bir
adamım ben. Galiba karaciğerimden zorum var. Doğrusu
hastalığımın ne olduğunun da farkında değilim ya, hatta
neremin ağrıdığını bile iyice bilemiyorum. Tıbba ve doktorlara
saygım olduğu halde tedavi olmuyorum ve asla olmayacağım.
Bir yandan da aşırı ölçüde, mesela tıbba saygı
besleyecek kadar boş inançlara bağlıyım. (Boş inançlara
kapılmayacak kadar tahsil gördüm, ama inanıyorum işte.)
Yok efendim, sadece inadımdan tedavi olmak istemiyorum.
Siz herhalde bunu anlayamazsınız. Ama ben pekala
anlıyorum efendim. Huysuzluğumla kimin canını yakacağımı
açıklayamayacağım tabii; fakat tedavilerinden kaçınmakla
doktorlara hiçbir "fenalık" edemediğimi, böyle hareket
etmekle kimseye değil, yalnızca kendime zarar verdiğimi
de herkesten iyi biliyorum. Tedavi olmamakta ısrar
edişim hep inadımdan geliyor. Karaciğerim mi ağrıyor, varsın
daha beter ağrısın!
Belki yirmi yıldır bu haldeyim. Kırk yaşıma geldim. Eskiden
çalışırdım, şimdi işi bıraktım. Fena bir memurdum.
Kabaydım; kaba olmaktan zevk alırdım. Rüşvet almadığıma
göre hiç olmazsa kendimi böyle tatmin etmeliydim.
(Zevksiz bir nükte, ama üstünü çizmeyeceğim. Yazarken
pek ince olur sanmıştım, halbuki adi bir tafradan öteye ge-
3
Fyodor Mihayloviç Dostoyevski
çemediğini kendim de görüyorum. Gene de, bunu bile bile
çizmeyeceğim! ) Masama gelen iş sahipleriyle dişlerimi gıcırdatarak
konuşur, içlerinden birinin canını sıktım mı,
dehşetli zevk duyardım. Bunu çoğu zaman becerirdim de.
Bilirsiniz, ricacıların çoğu ödlekçe olur. Yalnız bunlardan
züppece bir subayı hiç çekemezdim. Bir türlü yola gelmek
istemez, karşımda iğrenç bir şekilde kılıcını şakırdatıp dururdu.
Bu kılıç mücadelemiz tam bir buçuk yıl sürdü. Sonunda
zaferi ben kazandım. Adam kılıcını şakırdatmaktan
vazgeçti. Hoş, bu gençliğime ait bir vaka. Asıl kötülüğüm
nereden geliyor bilir misiniz baylar? En büyük kepazeliğim
her an, en kızgın anlarda bile, hiç de kötü, hırçın bir insan
olmadığımı, sadece serçeleri ürküten kaynana zırıltıları misali
kuru gürültü çıkardığımı utana sıkıla idrak etmemdir.
Hiddetten ağzım köpürmüşken biraz yüzüme gülüp, önüme
bir bardak şekerli çay sürerek gönlümü alırsanız, belki
hemen o anda yelkenleri suya indirirdim. Üstelik duygulanırdım
da; ama ihtimal, sonradan kendi kendime kızar,
utancımdan aylarca uykularımdan olurdum. Huyum böyleydi
işte.
Demin, sert bir memurum demiştim ya, yalan. Hırsımdan
yalan söyledim. İş sahiplerine de, subaya da laf olsun
diye dikleniyordum; gerçekte hiçbir zaman zararım dokunmadı
onlara. İçimde her an bunların tam tersi bir sürü duygunun
kaynaştığını hissederdim. Bunların içimde uğuldayıp
durduğunu hissederdim. Bu duyguların ömrüm boyunca
kaynaştığını, dışa taşmak için fırsat kolladıklarını biliyordum,
fakat bırakmıyordum, bile bile bırakmıyordum.
Beni utanç verecek kadar öyle bir sıkıyor, hırstan patlayacak
hale getiriyorlardı ki, sonunda bıktım usandım artık!
Bunları yazarken pişman olduğumu, adeta özür dilediğimi
falan sanıyorsunuz, değil mi baylar? . . Eminim öyle düşünüyorsunuzdur
... Ama öyle bile olsa, inanın hiç umurumda
değil...
4
Yeraltından Notlar
Kötü biri olamamak bir yana, herhangi bir şey olmayı
da beceremedim: Ne kötü ne iyi, ne alçak ne namuslu, ne
kahraman ne de haşerenin biriyim. Şimdi bir yandan köşemde
pinekliyor, bir yandan da acı, faydasız bir teselliyle
avunuyorum: Zeki insanlar asla bir baltaya sap olamaz,
olanlar yalnız aptallardır. Evet efendim, on dokuzuncu
yüzyıl adamı en başta karaktersiz olmalı, böyle olmaya
manen mecburdur; karakter sahibi, çalışkan bir insansa oldukça
dar kafalıdır. Kırk yıllık bir ömürden sonra bu inanca
vardım. Kırk yaşındayım artık, şaka değil; kırk yıllık koca
bir ömür, ihtiyarlığın ta kendisi. Kırk yaşından fazla yaşamak
ayıptır; bayağılık, hatta ahlaksızlıktır! Tüm samimiyetinizle,
dürüstçe söyleyin, kırk yaşını kim geçer? Ben söyleyeyim
size: Aptallarla namussuzlar. Bunu tüm ihtiyarlara,
o saygıdeğer, ak saçlı, mis kokulu ihtiyarların yüzüne de
söylerim! Tüm dünyanın yüzüne de söylerim! Buna hakkım
var, çünkü ben de altmış yaşına kadar yaşayacağım.
Hatta yetmişe kadar! Seksenimi bulacağım! .. Durun! Müsaade
edin de biraz soluk alayım ...
Sizi güldürmek istediğimi mi sanıyorsunuz baylar?
Bunda da yanıldınız. Sandığınız ya da sanabileceğiniz kadar
neşeli bir adam falan da değilim; sonunda gevezeliğime
sinirlenerek (zaten sinirlendiğinizi hissediyorum) kim
olduğumu soracak olursanız, size sekizinci dereceden memurum
diye cevap vereceğim. Yalnızca karnımı doyurmak
için çalışıyordum (ama sırf bunun için), sonra geçen yıl
uzak akrabalarımdan biri bana altı bin ruble miras bırakınca
hemen istifayı basıp, oturduğum şu köşeye yerleştim.
Önceden de burada otururdum, ama şimdi iyice temel
attım. Şehrin bir ucunda berbat, kötü mü kötü bir
odam var. Hizmetçimse ahmaklığı yüzünden hırçın mı hırçın,
çevresine iç bayıcı, pis kokular saçan, köylü bir kocakarı.
Öteki beriki, Petersburg havasının bana dokunmaya
başladığını, başkent hayatının ufacık gelirime göre olma-
5
Fyodor Mihayloviç Dostoyevski
<lığını söylüyorlar. Hepsini bütün bu tecrübeli, akıllı öğütçülerle
dalkavuklardan daha iyi bilirim. Ama gene de Petersburg'da
kalacağım, buradan bir yere gidecek değilim!
Gitmeyeceğim çünkü ... Eeh! Zaten gitsem de bir, gitmesem
de ...
Bununla beraber namuslu bir adamın bahsetmekten en
çok zevk aldığı konu nedir bilir misiniz?
Cevap: Bizzat kendisi.
Şu halde ben de kendimden söz açacağım.
6
II
Dinlemek isteseniz de, istemeseniz de, şimdi size niçin
bir haşere bile olamadığımı anlatmak istiyorum baylar.
Tamamıyla ciddi olarak söyleyeyim ki, böcek olmayı çoğu
zaman arzuladım. Yazık ki buna bile layık olamadım.
Baylar, yemin ederim ki, her şeyi fazlasıyla anlamak bir
hastalıktır; gerçek, tam manasıyla bir hastalık. İnsana,
gündelik hayatını sürdürmesi için gereken anlayışın yarısı,
hatta dörtte biri dahi, yeryüzünün en soyut, en inatçı
şehri olan Petersburg'da oturmak gibi katmerli bir felakete
uğramış, talihsiz on dokuzuncu yüzyıl aydınımıza
yeterdi. (Öyle ya, şehirlerin de inatçı olanları ve olmayanları
vardır.) Şu halde insan, örneğin içi dışı bir, işadamı
denen kimselerin sahip olduğu anlayışla yetinmelidir.
Bahse girerim ki, bunları gösteriş olsun diye, hem de kılıcını
şıkırdatan subayımızınki türünden zevksiz bir gösteriş
için, işadamlarını alaya alarak yazdığımı sanıyorsunuz.
Fakat baylar, siz hiç hastalıklarıyla övünen, hele
bunlarla gösteriş yapmaya kalkışan birini gördünüz mü?
Ama ne diyorum ben? Bunları yapanlar da oluyor; illetleriyle
pekala övünüyorlar, belki de herkesten çok ben
övünüyorum. Boşuna tartışmayalım, karşılığım manasız
olur. Bununla beraber, anlayışın yalnız çokluğunun değil,
kendisinin bile hastalık olduğuna dair güçlü bir inancım
7
Fyodor Mihayloviç Dostoyevski
var. Bunda da ısrarlıyım. Bunu bir an için bırakalım. Bana
şunu söyleyin: Bazen, eskilerin söyleyişiyle "bütün
güzel, yüksek şeyler" in inceliğini kavramaya hazır olduğum
sırada, ama neden ille de tam o anlarda öyle biçimsiz
hareketler yapıyordum ... yani bunların yapılmaması
gerektiğini anladığım anda mahsus yaparmış gibi böyle
hareketlere kalkışmam neden ileri geliyordu? İyiyi, "güzel
ve yüksek şeyleri" ne kadar çok anladıysam, o kadar
derinlerine battım, sıkıştım kaldım içlerinde. Bundaki
önemli nokta, bu halimin tesadüfi değil de, adeta kaçınılmaz
bir nitelik taşımasıydı. Sanki bu hal bir hastalık, bir
düzensizlik değil, benim doğal halimdi; sonunda buna
karşı koyma isteğim bile kalmamıştı. Bu halin benim için
doğal olduğuna neredeyse inanacaktım (belki de inanmıştım)
. Başlangıçta bu mücadele beni öyle üzdü ki! Başkalarının
da aynı durumla karşılaştığına inanmadığım
için, bunu ömrüm boyunca sır olarak sakladım. Kendimden
utanıyordum (belki şimdi bile utanırım); bayağı bir
Petersburg gecesinden sonra evime dönünce, o gün gene
bir kepazelik yaptığımı, bunu tamire imkan olmadığını
bütün varlığımla hissederek sinsi, anormal, adi bir sevinç
duymaktan kendimi alamaz, içimi dolduran acılık zayıflamaya
başlayıp ilkin alçakça, melunca bir hazza, sonunda
da ciddi bir zevke dönüşünceye dek gizliden gizliye
kendi kendimi yiyip bitirirdim. Evet, tam manasıyla
zevkti bu! Bunun da arkasında dururum. Bu konuyu
başkalarının da bu çeşit zevkler duyup duymadıklarını
anlamak için söz açtım. Biraz açıklayayım: Bu, küçülmenizi
olanca şiddetiyle idrak etmenin verdiği zevktir; o kötü
halinize rağmen başka türlü olamayacağını, tek bir
kurtuluş çaresi bulunmadığını, artık değişemeyeceğinizi,
h atta hunun için zamanınız, inancınız olsa bile kendinizin
istemeyeceğinizi anlamanın zevkidir. Ayrıca değişmek
isteseniz de fark etmezdi, zira sizin için başka yol kalma-
8
Yeraltından Notlar
mıştır muhtemelen. En önemli nokta, hadiselerin doğrudan
doğruya, üstün anlayışın tabii ve temel kanunlarından
kaynaklanması veya bunlara bağlı olmasıdır; dolayısıyla
hiçbir şeyi değiştiremeyeceğin gibi, yapacak bir şeyin
de yoktur. Üstün anlayış teorisinden örneğin şöyle bir
sonuç çıkarılabilir: Alçağın biri alçak olduğunu gerçekten
hissediyorsa, alçaklığından avunma payı çıkarmaya
hakkı vardır. Fakat yeter ... Bir yığın laf ettim, ama bir
şey açıklayabildim mi? Bu işin zevkini nasıl açıklayacağız?
Ama ben açıklarım! Başladığım işi sonuna kadar götürürüm!
Elime kalemi bunun için aldım zaten ...
Örneğin, ben son derece onur lu bir adamım. Bir kambur
ya da bir cüce kadar da evhamlı, alınganımdır, gene
de öyle zamanlar oldu ki, birisi yüzüme bir şamar aşk etse
sevinç duyardım belki. Ciddi söylüyorum; herhalde
bunda bambaşka bir zevk, şüphesiz umutsuzluktan doğan
bir zevk bulabilirdim; umutsuzluk en yakıcı zevktir,
özellikle de içinde bulunduğun durumun çaresizliğini
açıkça kavramışsan. Tokadı yiyince, bilinç öyle bir ezilir
ki, pestile döner. Bana en çok dokunan, suçlu olsam da
olmasam da her zaman bir çeşit tabiat kanununa uyar gibi,
herkesten önce kendimi suçlu görmemdi. Bu, ilkin
çevremde herkesten akıllı olmamdan ileri geliyor. (Kendimi
daima etrafımdakilerin hepsinden akıllı sayar, hatta
inanır mısınız, bazen bu yüzden utanç duyardım. Zaten
hayatımda kimsenin yüzüne doğruca bakamaz, hep
bakışlarımı kaçırırdım.) Ayrıca bir suçum daha vardı:
Alicenap değildim, alicenap olmak elimden gelmiyordu;
olsam bile bu duygudan faydalanamayacağım için daha
çok azap duyacaktım. Herhalde bu erdemimi yerinde
kullanamazdım: Affedemezdim, çünkü suçlu tabiat kanunları
gereği bana vurmuş olabilirdi ve tabiat kanunlarını
affetmekten de söz edilemez; unutamazdım, çünkü
tabiat kanununa uysa da bir hakaret unutulamaz. Ama
9
Fyodor Mihayloviç Dostoyevski
öte yandan alicenap değilim diye hakaret edenden öç almak
istesem de elimden bir şey gelmezdi, çünkü hiçbir
zaman, hiç kimseye bir şey yapmaya cesaret edemezdim
herhalde. Peki, neden cesaret edemezdim? Bu konuda bir
iki söz söylemek isterim.
1 0
III
Öç almak isteyen veya genel olarak kendini korumasını
bilen dişli kimseler bunu nasıl yapar? Böyleleri kendilerini
öç hissine kaptırdılar mı, bu duygu varlıklarında her şeyi siler
süpürür. Böyle bir adam kudurmuş bir boğa gibi, boynuzlarını
öne eğerek hedefe doğru atılır ve ancak önüne çıkan
bir duvar onu durdurabilir (bu arada, o içi dışı bir
adamlar, o iş güç sahipleri böyle bir duvarla karşılaşınca içtenlikle
duruverirler. Onlar için duvar, düşünebilen ve bu
yüzden de eli böğründe bekleyen bizler için olduğu gibi,
ciddiliğine kendimizi dahi inandıramasak da sevinçle, dört
elle sarıldığımız bir geri çekilme bahanesi değildir. Hayır,
onların vazgeçişleri son derece içtendir. Duvarın onlar için
yatıştırıcı, huzur verici, hatta bir dereceye kadar mistik bir
anlamı vardır ... Neyse, duvar bahsine sonra döneriz). İşte
ben, içi dışı bir insanı, tabiat ananın şefkatle, özene bezene
yarattığı, gerçek, normal insan olarak görürüm. Böyle bir
adamı delicesine kıskanırım. Ahmak olmasına ahmaktır;
bunun aksini iddia edecek değilim, fakat normal adamın
ahmak olması gerekmediği ne malum? Belki bu halin kendine
göre güzelliği bile vardır. Bu konudan bir çeşit şüphe
duymamın nedenlerinden biri de normal bir adamın karşıtının,
yani tabiat ananın yarattıklarından değil de laboratuvar
imbiğinden geçmiş, üstün anlayışlı bir adamın (bu da
1 1
Fyodor Mihayloviç Dostoyevski
biraz mistisizm gibi oldu galiba, ama bundan da emin değilim),
bazen tüm manevi üstünlüğüne rağmen, zıddının
karşısında acizliğini kabullenip kendisini samimi olarak bir
fare gibi görmeye başlamasıdır. Üstün anlayışlı olmasına
üstün anlayışlıdır, ama olup olacağı bir faredir; halbuki
karşısında bir insan vardır ... vs. vs. İşin en önemli tarafı bu
adamı fare sayanın bizzat kendisi olmasıdır, yoksa kimsenin
ona bundan söz açtığı yoktur ki, bu da gayet önemli bir
nokta. Şimdi de faaliyet halindeyken bu farenin yaptıklarına
bir bakalım. Diyelim ki, onu inciten bir hadise olmuştur
(bu hemen hemen her zaman olur) ve fare intikam almak
istemektedir. İçinde bir l'homme de la nature et de la verite'
den* daha çok fenalık birikir. Hakaret edene, kendisine
yapılan kötülüğe kötülükle karşılık vermek için duyduğu
iğrenç, alçakça istek, muhtemelen bir l'homme de la nature
et de la verite' den daha çok içini kemirir, çünkü bir
l'homme de la nature et de la verite, doğuştan ahmak olduğu
için öç almayı düpedüz bir hak sayar; halbuki fare üstün
anlayışı yüzünden bunu adil bulmayarak reddeder. Nihayet
sıra maksada, yani öç alma fiiline gelir. Zavallı fare
ilk kepazeliğinin yanına bir sürü sual, şüphe şeklinde o kadar
çok yeni yeni kepazelik katmış, bir sorunun etrafına öyle
çok çözülmemiş mesele yığmıştır ki, tam manasıyla ne
yapacağını bilmez haldedir; varlığına ister istemez giren
şüphelerden, heyecandan ve onunla açıktan açığa alay eden
içi dışı bir iş güç sahipleriyle hakim durumdaki tiranların
tükürüklerinden meydana gelmiş uğursuz bir karışım, kokuşmuş,
cıvık bir çamur yığını, onu çepeçevre sarmıştır. Farenin
bu durum karşısında tutacağı tek yol, her şeyden vazgeçip
yapmacık, kendisinin de inanmadığı küçümser bir gülümsemeyle
delikçiğine kaçmaktır. Orada pis, leş kokan yeraltında
hakarete, alaya uğramış zavallı faremiz derhal ke-
* Tabiat ve gerçek adamı. (Fr.)
12
Yeraltından Notlar
sin, zehirli ve özellikle sonsuz bir kin beslemeye başlar. Artık
kırk yıl, durmadan, uğradığı hakareti en ufak, en utandırıcı
ayrıntısına kadar hatırlayacak, her seferinde kendinden
de büsbütün yüz kızartıcı şeyler ekleyerek bu uydurmalarına
alabildiğine üzülüp sinirlenecektir. Bir yandan kurduklarından
utanır, bir yandan da kafasını kurcalaya kurcalaya
"olabilirdi" bahanesiyle olmuşları alabildiğine şişirir,
eklemeler yapar ve hiçbir şeyi affetmez. Belki öç almaya
da kalkışır, ama bunu miskince, sinsi sinsi, ne öç almak
hakkına ne de başarısına inanarak yapar; bu teşebbüsün
onu öç almak istediği kimseden yüz kat daha fazla üzeceğini,
ötekininse kılının bile kıpırdamayacağını önceki tecrübeleri
sayesinde ta baştan beri bilir. Ölüm döşeğinde bunları
bir kere daha, hem de birikmiş faiziyle hatırlar ve . . . Ama
sözünü ettiğim o garip zevkin özü de bu soğuk, bu çirkin
yarı ümitsizlik ve yarı inançta, üzüntüden kendini şuurlu
olarak kırk seneliğine yeraltına gömmede, mahsus tertiplendiği
halde durumun pek o kadar içinden çıkılmaz olmamasında,
içe işlemiş ama bir türlü tatmin edilmeyen o zehirli
arzularda, kesin olarak verilen kararlarla hemen ardından
duyulan pişmanlıklar arasındaki hummalı duraksamalardadır
işte. Bu zevk o derece ince, anlaşılması o kadar güç
bir duygudur ki, pek dar kafalı olmayan, hatta sinirleri çok
sağlam kimseler bile bundan zerrece nasiplerini alamazlar.
Şimdi siz sırıtarak, "Belki tokat yemeyenler de anlamaz?"
diye ekleyecek ve nazik bir şekilde, yediğim bir tokat yüzünden
böyle uzman gibi konuştuğumu ima edeceksiniz.
Bu hususta düşündükleriniz beni hiç ilgilendirmiyor ya, yine
de hiç tokat yemedim baylar, merak buyurmayın. Hatta
hayatta tokat atmak için pek fırsat bulamadığımdan üzülmesi
gereken belki de benim. Ama yeter, sizi epey ilgilendiren
bu konuda tek sözcük daha etmeyeceğim artık.
Zevklerin bazı inceliklerini kavrayamayan sağlam sinirli
insanlar hakkında sakin sakin yazmaya devam edeyim. Bu
13
Fyodor Mihayloviç Dostoyevski
zatlar, sırası gelince öküz gibi boğazlarını yırtarcasına böğürmekte
dahi yükselebilir, ama demin de söylediğim gibi,
bu çeşit insan imkansızlıkla karşılaşınca derhal siner. İmkansızlık
bir taş duvar mıdır yani? Nasıl bir taş duvar? Elbette
tabiat kanunlarından, tabiat bilgilerinden çıkarılan sonuçların,
matematiğin taş duvarı . Biri çıkıp da atalarımızın
maymun olduğunu ispat ederse, ister istemez kabul etmek
zorundasın. Gövdendeki tek bir yağ damlasının senin için
yüz binlerce hemcinsininkinden daha değerli olması gerektiği,
erdemlerin, ödevlerin, inançların ve öbür safsataların
hep bu sonuca göre çözümleneceği ispat edilirse, yine olduğu
gibi kabulleneceksin; itiraz edemezsin, çünkü bunlarda
matematiğin iki kere iki dört kesinliği vardır. Biraz itiraz etmeyi
deneyin isterseniz.
"Aman efendim, nasıl itiraz edersiniz, bu iki kere ikinin
dört ettiği gibi açıktır," diye çıkışırlar size, "Doğa size danışmaz;
beğenmediğiniz, şahsi istekleriniz ona vız gelir. Tabiatı
olduğu gibi, bütün sonuçlarıyla kabul etmek zorundasınız
. Duvar, duvardır vs. vs ." Hey Tanrım, ya herhangi bir
sebeple bu kanunlardan ve iki kere ikinin dört etmesinden
hoşlanmıyorsam, tabiat kanunlarından, iki kere ikinin dört
etmesinden bana ne? Şüphesiz böyle bir duvarın hakkından
gelmeye gücüm yetmezse boşu boşuna yırtınacak değilim,
ama karşımda gücümün yetmediği bir taş duvar var diye
büsbütün boyun eğmeye de razı olamam .
Sanki bu çeşit taş duvarlar gerçekten insanı rahatlatan,
sırf iki kere ikinin dört edişi gibi kesinlikleriyle kainatı etkileyebilecek
kuvvetlerdir. Saçmaların en büyüğü! Öte yandan
bütün imkansızlıkları, bütün taş duvarları görüp anlayabilseniz,
yetersizliklerin ve taş duvarların biriyle olsun uzlaşamamaktan
iğrenseniz, hatta hiç suçunuz olmadığını bile
bile mantığın muthık, kaçınılmaz kurallarına uyarak, o
ölümsüz taş duvar konusunda kendinizi suçlayacak kadar
çirkin sonuçlara varıp, aczinizden sessizce diş gıcırdatarak
14
Yeraltından Notlar
kendinizi adeta bir şehvet duygusuyla atalete teslim etseniz,
sonra da ortada hırsınızı alacak tek bir varlık bulunmadığını,
çevrenizde dönenlerin el çabukluğu, hileler ve düzenbazlıktan
meydana gelmiş bulanık bir karışım olduğunu fark
etseniz bile, bütün bilinmeyenlere, hilelere rağmen içiniz sızlar,
bilmedikleriniz arttıkça sızılarınız o ölçüde çoğalır!
15
IV
- Hah-ha-ha!.. Şu halde sizin için diş ağrısının da zevki
var, diye güleceksiniz bana.
- Neden olmasın? derim. Diş ağrısının da kendine göre
zevki vardır. Tam bir ay çektiğim için gayet iyi bilirim. Tabii
bu halde içten içe bir hiddet duyulmaz, iniltiler çıkarılır; ama
bunlar içten gelmeyen yapmacıklı inlemelerdir ki, mesele de
bunda zaten. Acı çeken kimse inlemekten zevk alır; almasa
inlemesini pekala tutardı. Bu çok hoş bir örnektir okuyucularım,
üzerinde durulmaya değer. Bütün bu inlemeler, bir
yandan ağrılarınızın küçültücü gayesizliğini anladığınızı gösterir;
öte yandan da varlığını umursamadığınız halde, kılı kıpırdamadan
sizi hırpalayan tabiat anaya karşı yükselen şikayettir.
Karşınızda bir düşman olmadığını bildiğiniz halde ağrılarınızın
sürdüğünün, Wagenheimların müdahalesine rağmen
dişlerinizin esiri olmaktan kurtulamadığınızın, sizin dışınızda
bir kuvvetin istese diş ağrınızı hemen kesebileceğinin,
ama istemediği için üç ay daha süreceğinin ifadesidir; son
olarak, hala boyun eğip isyanınızdan vazgeçmemişseniz, kuru
teselli olarak ya kendi kendinizi kırbaçlayın ya da mahut
duvarınıza hürmetlice birkaç yumruk indirin, başka hiçbir
çare yoktur zira. İşte efendim, kimden geldiği belli olmayan,
fakat içinize işleyen hakaret ve alaylardan, bazen şehvete varan
bir zevk duyulmaya başlar. Baylar, rica ederim, diş ağrı-
16
Yeraltından Notlar
sı çeken şu on dokuzuncu yüzyıl aydınının iniltilerine, hastalığının
ikinci, üçüncü gününde artık inlemesi, ilk günkü gibi,
yalnız diş ağrısından gelen, kaba bir köylünün iniltileri olmaktan
çıkıp, şimdikilerin söyleyişleriyle "topraktan ve halk
kökünden" sıyrılıp medeniyetten, Avrupa kültüründen nasibini
almış bir insanın inlemesine dönmüşken bir kulak verin.
İnlemesi gitgide çirkinleşir, pis bir hırçınlığa dönerek günlerce,
gecelerce devam eder. Bunun bir fayda sağlamadığını, dırlanmalarıyla
kendisi kadar başkalarını da boşu boşuna rahatsız
ettiğini herkesten iyi bilir; önünde yırtınıp durduğu
dinleyicilerin, yani ailesinin ona zerre kadar inanmadığından,
bıkkınlık içinde, bu adamın yapmacıklı, şımarık halini
bırakarak ıstırabını daha sade, daha tabii şekilde ifade edebileceğini
düşündüklerinden de haberi vardır. İşte zevk de
tüm bunları ve kepazeliğini anlamasındadır. "İşte sizleri rahatsız
ediyor, içinizi parçalıyor, ev halkına uyku uyutmuyorum.
Uyumayın, hepiniz her an, dişlerimin ağrıdığını duyun.
Artık karşınızda ilkin görünmek istediği gibi bir kahraman
değil, sadece miskin, şirret bir adam var. Pekala, öyle olsun!
Foyamı meydana çıkardığınıza memnunum. Pis pis dırlanmalarımı
dinlemekten içinize fenalıklar geliyor, öyle mi? Gelsin,
ben de sesimi değiştirip büsbütün berbat bir makam tuttururum
..." Hala anlamadınız mı baylar? Galiba bu zevkin
bütün kıvrımlarına nüfuz edebilmek için daha gelişmek, daha
üstün bir anlayışa sahip olmak lazım. Ama siz gülüyorsunuz,
öyle mi? Memnun oldum. Şüphesiz şakalarım oldukça
zevksiz, karışık ve düzensiz; insanda bir güvensizlik yaratıyor.
Bu, kendime saygı duymayışımdan ileri geliyor. Anlayışlı
bir adam kendisine saygı duyabilir mi hiç?
1 7
v
Küçülmekten bile zevk almaya kalkışan bir adamın, biraz
olsun öz saygısı kalır mı? Bunu usanç veren bir pişmanlığın
etkisinde söylemiyorum. Öteden beri, "Affedersiniz babacığım,
bir daha yapmam" demekten nefret ettim; bunu
söylemek bana güç geldiği için değil, tam tersine gayet kolay
söylüyordum. Hatta mahsus yapar. gibi, zerre kadar suçum
olmadığı durumlarda bile kendimi suçlu çıkarırdım. Bu da
hepsinden kötüydü. Bu sefer yine duygulanır, pişmanlık duyar,
gözyaşları dökerdim; bunları da öyle yalandan falan
yapmazdım, ama şüphesiz hepsi kendi kendimi kandırmak
içindi. Kalbimde bir kötülük nüvesi vardı . . . Tabiat kanunları
beni ömrüm boyunca her şeyden çok hırpaladığı halde, bu
durumlarda onları suçlamak da imkansızdı. Şimdi aynı şeyleri
hatırlamak içime fenalıklar veriyor, o zamanlar da verirdi.
Bir dakika geçince kendi kendimi yiyerek, bütün bu pişmanlıkların,
duygulanmaların, değişme antlarının hepsinin
yalan, kocaman çirkin bir yalandan başka bir şey olmadığını
anlıyordum. Kendimi türlü türlü şekillere sokarak hırpalamamın,
işkence etmemin sebebini soracak olursanız, size,
boş durmaktan canım sıkıldığı için çeşit çeşit marifetleri denedim,
diye cevap veririm ki, gerçekten de öyle. Siz de kendinizi
iyice bir yoklayacak olursanız, bunun böyle olduğunu
anlarsınız baylar. Kendi kendime macera hayalleri kuruyor,
1 8
Yeraltından Notlar
kafamda uydurduğum bir hayatı yaşıyordum. Durup dururken,
ortada fol yok yumurta yokken kendi kendimi gücendirdiğim
çok oldu; aslında hiç sebep olmadığını bildiğim halde
kendimi öyle dolduruyordum ki, sonunda gerçekten gücenip
içerliyordum. Bu çeşit oyunlar yaşamımı öyle bir sarmıştı
ki, nihayet adeta kendime hakim olamaz hale geldim.
Bir defa, hatta bir de değil, iki defa, zorla aşık olmayı bile istedim.
İnanın ıstırap bile çektim baylar. Ruhumun uzak bir
köşesinde bu ıstıraba inançsızlık, alay kıvılcımları titreşiyordu,
ama gene de maddi bir ıstırap çekmeye devam ediyordum;
üstelik dört başı mamur bir aşık gibi kıskanıyor, kendimi
kaybediyordum... Sebep hep can sıkıntısıydı baylar,
hep can sıkıntısı; atalet beni eziyordu. Zaten şuurun meşru
mahsulü atalet, yani gönüllü avareliktir. Bundan yukarıda
da söz etmiştim. Tekrar ediyorum: Bütün samimi insanlar ve
işinde gücünde olanlar ahmak, dar kafalı oldukları için faal
kimselerdir. Nasıl açıklamalı? Bakın şöyle: Bu çeşit insanlar,
akılları kıt olduğu için herhangi bir konuda ana sebepleri
araştırmadan hemen el altındaki ikinci derece sebeplere bağlanıverir
ve doğru hareket ettiklerinden emin oldukları için
de rahatlarlar; en önemlisi de budur zaten. Herhangi bir işe
başlamadan önce, ilkin rahatlamak, bütün şüphe ve tereddütlerden
kurtulmuş olmak şarttır. İyi ama, ben kendimi nasıl
rahatlatayım? Dayanabileceğim esaslar, ana sebepler nerede?
Nereden bulacağım bunları? Sırf fikir jimnastiği yapmak
için ele aldığım herhangi bir ana sebep bile arkasından
daha önceki bir sebebi sürüklüyor ve bu böylece aralıksız devam
ediyor. Anlayışın, derin düşünmenin esası da budur. Demek
yeniden tabiat kanunlarıyla karşılaşıyoruz. Peki ne sonuca
vardık bundan? Yine aynı şeye. Hani demin öç almaktan
bahsetmiştim (herhalde üzerinde durmamıştınız). İnsanın
hak yerini bulsun diye öç aldığı söylenir. Şu halde esaslar
da, ana sebep de bulunmuştur: Adalet. Bu durumda her
açıdan içi de rahatlarsa, artık tamamıyla sakin, hatta iyi,
1 9
Fyodor Mihay/oviç Dostoyevski
doğru bir iş yaptığına emin olarak öç alır. Halbuki ben bunda
ne adaletle ne de erdemle ilgili bir yön bulurum, intikam
almaya kalksam, bunu sırf kinimden yapacağımı bilirim.
Kin gerçekten bütün kuşkularımı yok edecek sebep olmadığı
için, temel sebep yerine geçebilirdi elbette. Gel gelelim, kin
bile duyamıyorum (zaten demin bundan başlamıştım ya).
Kinim, hep o uğursuz tabiat kanunları yüzünden adeta kimyasal
bir bozulmaya uğruyor. Bir de bakarsın, esas madde
uçmuş, sebepler buharlaşmış, suçluyu bulmak imkansız olmuştur;
hakaret hakaretlikten çıkıp, kaderin bir cilvesi, kimsenin
suçu olmayan diş ağrısı gibi bir şey haline gelmiştir ve
elbette duvar yumruklamaktan başka çare kalmamıştır. Esas
sebebi bulamayınca vazgeçer, bıkarsınız. Bir kere kendini
duygularına kaptır, bir anlığına şuurunu susturup, düşünmeden,
esas aramadan hakaret et, nefret et, birini sev, daha
doğrusu boş durmamak için bir şeyler yap bakalım. En geç
öbür gün bu bilinçli kandırmaca yüzünden kendi kendini
küçümsemeye başlarsın. Sonuç: Sabun köpüğü ve atalet. Ah
baylar, belki de ben ömrüm boyunca başlamayı da, bitirmeyi
de beceremediğim için kendimi akıllı bir adam sayıyorum.
Ben de herkes gibi gevezenin, zararsız ama can sıkıcı boşboğazın
biri olayım, ne çıkar. Ne çare ki gevezelik, daha doğrusu
elekle su taşımak her zeki adamın kaderine yazılıdır.
20
VI
Keşke sadece tembellik yüzünden hiçbir şey yapamasaydım.
Tanrım, o zaman kendime ne büyük saygı duyardım.
Tembellik de olsa belirli bir özelliğe sahibim, buna eminim
diye kendime saygı duyardım. Benim için, "Kim bu adam?"
diye sorulunca "Tembelin biri" cevabını verirlerdi ki, bunu
duymaktan da son derece hoşlanırdım. Benim de kendime
göre bir niteliğim, hakkımda söylenecek söz olurdu. "Tembel!"
Şaka değil, bu bir unvan, bir mevki, başlı başına bir istikbaldir
efendim. Alay etmeyin, gerçekten öyledir. O zaman
haklı olarak en gözde kulübün üyesi olur, kendi kendime
saygı göstermekten başka bir iş tutmazdım. Ömrü boyunca
Lafitte şarabından anlamasıyla övünüp duran bir adam tanırdım.
Bunu eşsiz bir erdem sayıyor, kendi hakkında en
ufak bir şüphe duymuyordu. Ölürken yalnız iç huzuru duymamış,
zafer kazanmışların o engin saadetini de tatmıştı ve
bunda yerden göğe kadar haklıydı. Öyleyse ben de tembel
bir obur olmayı kendime iş diye seçebilirdim; ama öyle sıradan
bir tembel obur değil de, şu bütün güzel, yüksek şeylere
ilgi duyan tembel oburlardan olurdum. Ne dersiniz? Ben bunu
öteden beri hayal etmişimdir. Bu "güzel ve yüksek şeyler"
kırk yaşımda bana hayli sıkıntı verdi; yaşım kırkı bulduğu
için elbet, halbuki o sıralar, ah, o sıralar bambaşka olabilirdi!
O zaman çabucak güzel bir iş de edinirdim: Bütün o gü-
2 1
Fyodor Mihayloviç Dostoyevski
zel, yüksek şeyler şerefine içmek. Kadehime önce bir damla
gözyaşı akıtıp, sonra o güzel ve yüksek şeyler şerefine içme
fırsatlarını asla kaçırmazdım. Dünyada ne varsa güzellik ve
yükseklik açısından görür, pisliği tartışma götürmeyecek en
el dokunmaz çirkefte bile güzel ve yüksek taraflar bulurdum.
Alabildiğine sulu gözlü olurdum. Diyelim ki bir ressam,
Ghe" ayarında bir tablo yapmıştır; derhal ressamın sağlığına
içerdim, çünkü bütün güzel ve yüksek şeyleri severim . Bir yazar
"Nasıl arzu edersiniz?""" diye bir makale mi yazdı, hemen
"nasıl arzu edersiniz"in şerefine kadeh kaldırırdım,
çünkü "güzel ve yüksek" her şeyi severim ben . Bütün bunlara
karşılık, bana saygı gösterilmesini ister, saymayanın da yakasını
bırakmazdım. Rahat rahat yaşayıp vakarla ölmek,
bundan daha enfes ne vardır! Salıvereceğim göbeği, üç kat
gerdanımı ve ayyaş burnumu sokakta görenler, "Şu kalantora
bakın, amma esaslı herif!" derlerdi. Ne olursa olsun, yaşadığımız
şu olumsuz devirde böyle gönül okşayıcı sözler
duymak hoştur baylar.
* XIX. yüzyılın tanınmış bir Rus ressamı.
"* Saltıkov-Şçedrin'in 1 863'te Sovremennik dergisinin 7. sayısında yayımlanan
"Nasıl İsterseniz?" makalesine gönderme. (Rd.n.)
22
VII
Fakat bunların hepsi tatlı hayallerden ibaret . Söylesenize,
insanların kötülük yapmasının gerçek çıkarlarını bilmemelerinden
ileri geldiğini ilk ortaya atan kimdir; aydınlanan
insanın gerçek çıkarını görünce, kötülük yapmayı hemen
bırakıp iyi ve onurlu biri olacağını, çıkarının sadece
iyilik yapmakta olduğunu anladığı ve hiç kimse de kendi
çıkarına aykırı davranmayacağı için hep iyilik yapmak zorunda
kalacağını ilk kim uydurdu? Hey gidi saf çocuk! Temiz
yürekli bebek! Dünya kurulalı beri insanların yalnız
kişisel çıkarlarını düşünerek hareket ettikleri görülmüş müdür?
Peki, göz göre göre, yani gerçek çıkarının nerede olduğunu
bildiği halde bunu umursamadan, hiç kimsenin ve
hiçbir şeyin onları zorlamadığı başka, tehlikeli bir yolu tutan
ve kaderin kendilerine çizdiği yoldan yürümek varken,
kasten yapar gibi yeni, çetin, saçma, karmakarışık bir yol
keşfetmekte inat eden insanların oluşturduğu milyonlarca
örneğe ne demeli? İnatçılık ve dik kafalılık onlara çıkarlarından
daha tatlı geliyor anlaşılan . . . Çıkar! Çıkar da neymiş
ki? İnsanoğlunun çıkarının nerede olduğunu kesinlikle
söyleyebilir misiniz? İnsanın kendisi için iyilik değil, tam
tersine kötülük arzulayabileceği, hatta bunu yapmaya mecbur
olacağı bazı hallerde ne olur peki, buna da çıkar denmez
mi? Böyle bir durumun yalnızca mümkün olması bile
23
Fyodor Mihayloviç Dostoyevski
bütün kanunları yıkar. Ne dersiniz, buna imkan var mı?
Gülüyorsunuz ha; gülün ama şuna da cevap verin baylar:
İnsan çıkarlarının hepsi tek tek sayılabilir mi? Aralarında
hiçbir sınıflandırmaya girmeyenler, giremeyenler yok mudur?
Baylar, anladığım kadarıyla siz insan çıkarlarına ait
listeyi bazı istatistik bilgilerinden, iktisat formüllerinden çıkarmışsınız
. Sizce refah, servet, hürriyet, rahatlık vs . başlıca
çıkarlardır; bu listeye açıkça ve bile bile sırt çeviren bir
kimseye rastlarsak ona siz de, ben de kaçığın, yobazın biri
gözüyle bakarız, öyle değil mi? Bütün istatistikçilerin, bilginlerin
insanoğlu için birtakım hesaplar yaparken daima
çıkarlardan birini gözden kaçırmaları da ne garip, değil
mi? Hatta bunu ne şekilde kullanmak gerektiği üzerinde
bile durmazlar, halbuki bütün hesap buna dayanmaktadır.
Listemize onu da almak o kadar da büyük bir sorun olmazdı
herhalde . Yazık ki bu anlaşılması güç çıkar, hiçbir sınıfa
sokulamıyor, hiçbir listede barınamıyor. Örneğin benim
bir dostum var . . . Hoş, yalnız benim değil, sizin de
dostunuzdur baylar; zaten onunla dost olmayan yoktur!
Bu zat bir işe başlarken tatlı, açık bir dille akıl, hak yolunda
yürüme usulünü açıklar. Bundan başka size gerçek, normal
bir insanın çıkarlarından heyecanla, hararetle bahseder;
çıkarların, erdemin gerçek anlamını anlayamayan budala
miyoplarla alay eder; ama tam bir çeyrek saat sonra
durumda ani, beklenmedik hiçbir değişiklik de olmamışken,
bütün çıkarların üstünde bir içgüdüyle bambaşka bir
yola sapar, yani bütün o söylediklerinin aksine bir iddiayı
açıkça savunmaya başlar, akıl yolunu, çıkarları, kısacası
her şeyi inkar eder . . . Ha şunu da söyleyeyim, dostum dediğim
kimse ortaklaşa bir insan olduğu için suçu yalnız ona
yüklemek biraz zordur. Baylar, belki de gerçekten, her insan
için en yüksek çıkarından bile değerli ya da (mantık
çerçevesi içinde kalmak için) daha yararlı olan (ama demin
bahsettiğim listeye girmeyen), bütün çıkarlarının üstünde,
24
Yeraltından Notlar
gerektiğinde insanın uğruna bütün kuralları çiğnemeye hazır
olduğu, yani akla, şerefe, huzura, refaha, kısacası bütün
güzel ve faydalı şeylere karşı gelebileceği bir çıkar vardır
baylar.
- Demek ortada gene bir çıkar var, diye sözümü keseceksiniz.
Müsaade edin de anlatayım efendim, mesele kelime cambazlıklarında
değil; sözünü ettiğim çıkar, bütün sınıflandırmalarımızı,
beşerin saadeti için çalışan insan severlerin kurduğu
sistemleri darmadağın etmektedir. Kısacası, her şeye
engel olur. Fakat bu çıkarı adlandırmadan önce, itibarımı zedelemek
pahasına birkaç söz söyleyeceğim: Bence bütün o
mükemmel sistemler, insanlığa gerçek, normal çıkarların neler
olduğunun açıklanması, bunların sağlanmasıyla herkesin
hemen iyileşip asilleşeceği düşüncesi şimdilik sadece bir varsayımdır.
Evet efendim, varsayım! Doğrusu, şahsi çıkarlara
dayanan bir sistemle insanlığın ıslah olacağını iddia etmek
bence, hemen hemen . . . Buckle'ın * medeniyetin insanları yumuşattığını,
bu sebeple onları daha az vahşi, daha barışçıl
hale getirdiğini iddia etmesine benzer. Galiba onun mantığını
kullanarak vardığı sonuç bu . Fakat insan sistemlere, bazı
soyut kavramlara o derece bağlıdır ki, mantıktan yana olmak
için gerçeği bile bile değiştirmeye, gözlerini kapayıp kulaklarını
tıkamaya razı olur. Bunu gerçekten güçlü bir örnek
olduğu için aldım . Çevrenize bakın bir kere: Kan gövdeyi götürüyor,
hem de keyifli keyifli, şampanya gibi akıyor. İşte size
Buckle'ın da yaşadığı on dokuzuncu yüzyılımız . İşte büyük
Napolyon ve bugünkü Napolyon . İşte Kuzey Amerika'nın
ebedi birliği. İşte nihayet karikatür gibi SchlezwigHolstein
. . . Medeniyet neyimizi yumuşatmış? Medeniyetin
insanda duygu çeşitlerini artırmaktan başka işe yaradığı yok .
Henry Thomas Buckle, İngiliz tarihçisi, 1 82 1 'de Lec'de (Essex) doğmuş,
1 862 de Şam'da ölmüştür.
25
Fyodor Mihayloviç Dostoyevski
Duygularının çeşitlenmesiyle insan işi kan dökmekten zevk
almaya kadar vardırabiliyor. Bunun örnekleri var. Cinayetlerde
en ince ustalıklar gösterenlerin çoğu zaman en medeni
adamlar olduğuna hiç dikkat ettiniz mi? Atillaların, Stenka
Razinlerin onların eline su dökemeyeceği zamanlar da olur;
bir Atilla ya da Stenka Razin • kadar göze çarpmayışlarının
tek sebebi de, böylelerine sıkça rastlandığı için artık kanıksanmış
olmalarıdır. İnsan medeniyete kavuşmakla eskisinden
daha fazla kan dökücü olmamışsa bile, en azından daha
kötü, daha iğrenç bir kan dökücü olduğu kesindir. İnsan,
eskiden hak uğruna kan döker, bunun için önüne geleni gönül
rahatlığıyla temizlerdi; zamanımızdaysa, kan dökmeyi
iğrenç saydığımız halde bu iğrençlikten kendimizi alamıyoruz,
hem de eskisinden daha çok . Hangisinin daha kötü olduğuna
kendiniz karar verin . Kleopatra (Roma tarihinden
bir örnek vereceğim için affedin),•• cariyelerinin göğsüne altın
iğneler batırmayı sever, attıkları çığlıklardan, kıvranmalarından
zevk alırmış. Bunların görece barbarlık çağlarında
olduğunu söyleyeceksiniz, gerçi şimdi de iğneler batırıldığı
için (yine göreceli olarak) zamanımızın da bir barbarlık devri
olduğunu söyleyebiliriz; bugünün insanı pek çok bakımdan
barbarlık çağı insanından daha üstün görüşlü olduğu
halde, aklın, bilginin gösterdiği yoldan gitmeye bir türlü alışamamıştır.
Bununla beraber, sağduyu ve bilimle ıslah edildiğinde,
insanın eski, kötü alışkanlıklarını bırakıp normale
döneceğinden, onu doğru yolda yürümeye alıştıracağınızdan
eminsinizdir. İşte o zaman insanın isteye isteye yanılmaktan
vazgeçeceğine, iradesinin normal çıkarlarına zıt hareketler
yapmasına ister istemez engel olacağına da inanıyorsunuz.
Dahası, ilmin insana ancak o zaman pek çok şey öğreteceği-
--------------------- ---
• Stenka Razin, Volga sahillerini titreten asi Kazaklardan bir eşkıya.
Kitabın yazıldığı yıllarda Kleopatra'nın adı basında sıkça anılıyordu.
(Rd.n)
26
Yeraltından Notlar
ni (bu kadarı bence lüks ya, neyse), örneğin insanın gerçekte
iradesi, kaprisleri olmayan bir piyano tuşu, org içindeki
bir cıvata kadar değer taşıdığını, dünyadaki her şeyin insanın
davranışlarına, şahsi isteklerine göre değil, tabiat kanunlarına
uyarak, kendiliğinden meydana geldiğini öğreneceğini
söyleyeceksiniz . Şu halde bütün mesele, bu tabiat kanunlarını
keşfetmekte; artık ondan sonra hiçbir insan hareketlerinin
sorumluluğunu taşımaz, hayat onun için kolaylaşır. Bütün
insan davranışları, bu kanunlara göre 108 .000'lik logaritma
cetveli gibi matematik olarak hesaplanıp tanzim edilir; daha
da iyisi, zamanımızın ansiklopedik lügatlerine benzeyen faydalı
yayınlar çıkarılır, içinde her şey öyle bir kesinlik ve düzenle
hesaplanıp açıklanır ki, dünyadan suçun da, maceranın
da adı silinir.
İşte o zaman -bunları ben değil, hep siz söylüyorsunuzyepyeni,
tamamıyla hazır ve matematik bir kesinlikle hesaplanmış
bir iktisat düzeni kurulur; böylece bütün cevapların
hazır oluşu, ortada soru diye bir şey bırakmaz . O zaman billurdan
bir saray kurulur. Ve o zaman ... Eh, işte o zaman
uçup gelir Anka kuşu . Ama size (artık bunu ben söylüyorum)
o haliyle hayatın son derece sıkıcı olmayacağını temin
edemem (her şey bir cetvele göre hesaplanınca insana yapacak
bir şey kalmaz); ama buna karşılık her şey son derece
makul olur. Öte yandan, can sıkıntısından neler neler icat etmezsiniz!
Altın iğneler de can sıkıntısından batırılır zaten,
ama hepsi bu kadarla da kalmaz . İşin kötüsü, (gene ben söylüyorum)
bakarsın bizde de altın iğnelerin batırılmasından
zevk alacaklar bile çıkar. Çünkü insan ahmak bir yaratıktır,
son derece ahmak! Daha doğrusu ahmak değil de nankördür;
eşine rastlanmayacak derecede nankördür. Mesela geleceğin
basiretli toplumu arasında yaşayıp giderken, adi ya da
daha doğru bir deyişle yüzünden gericilik ve alaycılık :ıbn
bir gentleman, durup dururken ortaya çıkıp elini beline dayayarak
hepimize , "Ne dersiniz baylar, şu usluluğa bir tek-
27
Fyodor Mihayloviç Dostoyevski
me savurup logaritmacıları cehennemin dibine yollasak da,
gene eskisi gibi ahmakça, başımıza buyruk yaşasak, nasıl
olur?" diye bağırsa hiç şaşmam. Yine de bu bir şey değil, işin
kötüsü, hemen izleyici bulmasıdır: İnsanın yaradılışı böyle .
Bütün bunlar bakın ne kadar önemsiz, sözü edilmeye değmez
bir sebepten çıkıyor: Kim olursa olsun, insan daima, her
yerde akılla çıkarın buyurduğu gibi değil, canının istediği gibi
hareket etmeyi sever; arzularımızın çıkarımıza tamamıyla
ters düşmesi de mümkün, hatta bazen zorunludur (bu şahsi
düşüncem). Hiçbir sınıflamaya girmeyen, çeşitli sistem ve
nazariyeleri cehenneme yollayan, daima yok sayılan en faydalı,
en önemli çıkarlarımız, hudut tanımayan hür hir irade,
vahşi de olsa kendine mahsus bir kapris, bazen hir kışkırtmayla
çılgınlığa varabilen, ama özgün bir hayal kudretidir.
Peki, ne diye bazı alimler insana normal, erdemleri zedelemeyen
istekler gerektiğini iddia ederler? Neden akıllarını insanın
isteklerinin mutlaka mantıklı ve çıkarlarına uygun olması
gerektiğine takmışlardır? İnsana lüzumlu olan tek şey,
onu nereye sürükleyeceği belli olmayan hür iradedir. Bu iradeyi
de kim bilir hangi şeytan . . .
28
VIII
- Hah-ha-ha! Ama gerçekte irade diye bir şey yok ki ...
diye gülerek sözümü keseceksiniz. Hepimizin bildiği gibi bilim,
zamanımızda insanı öyle güzel tahlil etti ki, hür iradeydi,
istekti ancak ...
- Müsaade buyurun baylar, ben de sözü buraya getirecektim
zaten. Ama açık söyleyeyim, cesaret edemiyordum.
Ben de isteklerimizin ipinin kim bilir hangi şeytan elinde bulunduğunu,
hem de bunun daha iyi olduğunu söyleyecektim
ki, sonra bilimi hatırladım ve ... sustum. Tam o sırada bu sözü
siz açtınız. Gerçekten, ya günün birinde bütün arzu ve
kaprislerimizin de formülü bulunur, daha doğrusu, bunların
esasına, hangi kanunlara bağlı olarak meydana gelip nasıl
geliştiklerine, çeşitli durumlarda hangi yolları takip ettiklerine
vs. dair kesin bir matematik formül ortaya çıkarsa, o zaman
insan muhtemelen, hatta mutlaka hiçbir şey istememeye
başlar. Cetvele bakarak arzu etmenin ne tadı olur? Ondan
başka, insan insanlıktan çıkıp, hemen hemen bir org cıvatasına
veya bunun gibi bir şeye dönüşür: Hür iradesi, arzusu
olmayan, istemeyi bilmeyen insanın org silindiri üzerindeki
cıvatadan ne farkı vardır ki? Ne dersiniz? İhtimalleri toparlayalım
düşünelim: Böyle bir şey olabilir mi olamaz mı?
- Hımrn ... diyeceksiniz. Biz çıkarlarımızı yanlış anladığımız
için arzularımızın çoğu da yanlış yoldadır. Bu yüzden
29
Fyodor Mihayloviç Dostoyevski
gözümüze kestirdiğimiz bir çıkar için en kolay yolu seçelim
diye, akılsızlığımızdan, çoğu zaman bir sürü saçmalığa saplanırız.
Halbuki bütün bunlar hesaba vurulup kağıda dökülünce
(olmayacak şey değildir bu, zaten insanların ilerde bazı
tabiat kanunlarını öğrenemeyeceklerine şimdiden karar
vermek çirkin ve manasızdır), içimizde arzudan eser kalmaz.
Arzunun akılla el ele vereceği gün hepimiz isteklerimize değil,
aklımıza hizmet edeceğiz; çünkü aklımız başımızdayken
manasız bir şey isteyerek kendimize bile bile fenalık yapmamıza
imkan yoktur. İrademizi düzenleyen kanunların keşfedilmesiyle
bütün arzuların, düşüncelerin hesabını yapmak
imkanı olursa, şaka bir yana, bunlar gerçekten cetveller üzerinde
toplanabilirse, o zaman pek tabii ki isteklerimizi bu
cetvele göre ayarlayacağız. Örnek olarak söylüyorum; bir
gün birisine nanik yapsam ve hesaplar, böyle yapmam, hatta
hangi parmaklarımı kullanmam gerektiğini ortaya koysa
benim şahsi hürlüğümden ne kalır? Bilhassa okumuş, öyle
veya böyle tahsil görmüş bir alimsem? o zaman hayatımı
otuz yıl ilerisine kadar hesaplayabilirim; kısacası, bütün bunlar
gerçekleşirse, bize her şeyi olduğu gibi kabullenmekten
başka yapacak bir şey kalmaz. Esasen tabiatın hiçbir zaman,
hiçbir durumda bize tabi olmadığını, onu hayalimizde kurduğumuz
gibi değil, gerçekte olduğu gibi kabul etmemiz gerektiğini
asla akıldan çıkarmamalıyız; öte yandan bir cetvel,
bir takvim, hatta . . . hatta bir kimyager imbiği peşindeysek ne
yapalım, bunları da olduğu gibi kabullenmeliyiz! Karşı koysak
bile, nasıl olsa kendini kabul ettirir zaten . . .
- Hepsi iyi ama, ben burada takılıverdim işte efendim!
Felsefeye daldığım için affedin aziz okuyucularım. Ne yaparsınız,
kırk yıllık yeraltı hayatı, dile kolay! İzin verin, biraz da
hayal kurayım. Bakın efendim: Aklı takdir etmemek mümkün
değil tabii, ama onun kendi çerçevesini hiçbir zaman
aşamadığını, insanın yalnız kafa ihtiyaçlarına cevap verebildiğini
de kabul etmek lazım; halbuki arzu, aklı da, başka çe-
30
Yeraltından Notlar
şit özentileri de içine alan bütün hayatın, yani bir insan hayatının
en kudretli ifadesidir. Gerçi bu çoğu zaman hayatımıza
beş para etmez bir şekil veriyor, fakat gene unutmayalım
ki hayat hayattır, karekökü almak değil . Mesela ben, gayet
tabii olarak, yalnız aklımı kullanıp hayatiyetimin ancak yirmide
birinden faydalanarak değil, içimde hayatla ilgili bütün
unsurları seferber ederek yaşamak istiyorum. Aklın kudreti
nereye kadar uzanır? Akıl öğrenebildiği kadarını bilir (bazı
şeyleri hiçbir zaman öğrenemeyebilir; gerçi bunun teselli edici
tarafı yok, ama neden söylemeyelim?) ama insan hayatı
hem şuurlu, hem şuursuz olarak, kah aldanıp kah aldatarak
devam edip gidiyor. Bana acıyarak baktığınızdan şüpheleniyorum
baylar; kültürlü, aydın, kısacası geleceğin insanının
bile bile çıkarlarına karşıt bir şeyler istemeyeceğinin, matematik
bir kesinlik taşıdığını tekrarlıyorsunuz . Size hak veriyorum
. Fakat yüzüncü defa olarak söylüyorum ki, insanın
kasten, şuurlu olarak zararlı, manasız, hatta son derece budalaca
bir arzuya kapıldığı bir durum, tek bir durum vardır:
Yalnız akla uygun şeyler istemek zorunda kalmayıp, ne kadar
manasız olursa olsun istemek hakkına sahip olmak. Bu
manasız istek, hele bazı hallerde bizim için bütün dünya nimetlerinin
üstünde bir değer kazanabilir baylar. Bazen bize
açıkça zararı dokunduğu ve çıkar üzerine en akla yakın düşüncelerimize
taban tabana zıt düştüğü durumlarda bile, bütün
öbür çıkarlardan daha çok fayda sağlayabilir, çünkü bizim
için en önemli, en değerli bir varlığı, şahsiyetimizi, özelliğimizi
korumaktadır. Bazı kimseler bunların insan için her
şeyden aziz olduğunu iddia eder; istek akılla birleştiğinde,
onu kötüye kullanmamak, lüzumlu lüzumsuz zamanda başvurmamak
şartıyla, çok faydalı, bazen övülecek sonuçlar bile
verebilir. Fakat istek çoğu zaman, hatta ısrarla akla tamamıyla
zıt bir yoldadır ve . . . ve . . . inanır mısınız, bu hal de hem
faydalı, hem de bazen takdire şayan olabilir. Şimdi bir an için
insanların aptal olmadığını farz edelim. (Aslına bakılırsa in-
31
Fyodor Mihayloviç Dostoyevski
san için böyle bir şey söylemek imkansızdır, hiç olmazsa şu
sebepten: İnsanı aptal kabul edersek kime akıllı diyeceğiz? )
Ama insanoğlu aptal olmasa bile dehşetli nankördür. Nankörün
nankörüdür. Hatta bana göre en uygunu, insanı iki
ayaklı nankör bir mahlfıktur diye tarif etmektir. Ama bu kadar
da değil, insanın başlıca kusurunu unutmamalı: İnsanların
baş kusuru, tufandan başlayıp Schleswig-Holstein devrine
kadar uzanan daimi erdemsizliğidir. Erdemsizlik ve bunun
doğurduğu çeşit çeşit temkinsiz hareketler; temkinsizliğin
erdemsizlikten ayrılmadığı öteden beri bilinir zaten. İnsanlık
tarihine şöyle bir göz atıverin bakalım, ne göreceksiniz?
Azamet mi? Belki; yalnız Rodos Heykeli bile yeter! Bizim
Bay Anayevski, heykelin bazılarına göre insan elinden
çıktığını, bazılarınınsa tabiatın yarattığı bir harika olduğunu
iddia ettiklerini boşuna söylemiyor ya. Göz alıcılık mı ? Olabilir;
asırlar boyunca her milletin askerinin, sivilinin giydiği
üniforma bolluğu karşısında apışıp kalmayacak tarihçi yoktur!
Tekdüzelik mi? O da var: Durmadan dövüşüyorlar, şimdi
de, eskiden de, her zaman dövüştüler ve dövüşecekler, bun
un da gayet tekdüze olduğunu kabul etmelisiniz. Kısacası,
genel tarih hakkında pek çok şey, hasta bir muhayyileden ne
doğarsa hepsi söylenebilir. Yalnız temkinli hareketten bahsedemezsiniz.
Daha söze başlar başlamaz laf ağzınıza tıkılır.
Hayatta erdemin ve aklın canlı örnekleri olan allamelere, insan
severlere bol bol rastlanır; bunların gayesi, ömürlerini elden
geldiği kadar erdemli, temkinli geçirmektir, varlıklarıyla
etrafa adeta nur saçarak, dünyada erdemli ve temkinli de yaşanabileceğini
göstermek peşindedirler sanki. E, sonra ? Sonrası
malum, bunların birçoğu, ömürlerinin sonuna doğru da
olsa, er geç sürçüp tamiri imkansız bir çam deviriverirler.
Şimdi sorarım size: Böyle garip nitelikleri olan insanoğlundan
ne beklenebilir? Önüne dünya nimetlerinin hepsini serseniz,
başı kaybolana, hatta su yüzüne ufak ufak kabarcıklar
çıkana kadar saadet deryasına gömseniz, çalışmaya ihti-
32
Yeraltından Notlar
yacı olmayacak derecede refahını sağlasanız da, sırf ballı çörekler
yiyip yan gelip yatması, bir de insan neslinin kurumaması
için uğraşmasını sağlamak için iktisadi refaha kavuştursanız
da, sırf nankörlüğü, küstahlığı yüzünden bir rezalet
koparacaknr. Sırf müspet akla kimi düşsel öğeler katabilmek
için ballı çöreklerden, iktisadi refahından vazgeçip, kendisine
en zararlı saçmalıkların peşinden koşar. Akla sığmaz hayallerinden,
en adice ahmaklığından sıyrılmaya asla yanaşmaz,
çünkü tabiat kanunlarının insanı arzu duymaktan caydıracak
kadar tıpkı bir piyano gibi çalmasına, bir cetvele göre
davranmaya zorlamasına rağmen, bir piyano tuşu değil de
insan olduğunu (sanki pek gerekliymiş gibi) kendi kendine
ispat etmek ister. Öte yandan insan, gerçekten bir piyano tuşu
olduğunu görse, hatta tabiat bilimleri ve matematik yoluyla,
öyle olduğu ispat edilse bile gene akıllanmaz; gene
mahsus, sırf nankörlükten, inadından yeni haltlar karışnrır.
Bunu yapmaya gücü yetmezse, bu defa ortalığı kasıp kavuran
fırtınalar, türlü türlü facialar icat eder ve isteğini o yoldan
elde eder! Tüm dünyaya lanetler eder; lanet etmek, yalnız
insana mahsus olduğu için (insanı diğer canlılardan ayıran
başlıca üstünlüklerden biridir bu) belki de sadece bunu
yapmakla bile isteğine ulaşır, yani bir piyano tuşu değil, insan
olduğuna kanaat getirir! Ama diyeceksiniz ki, bütün bu
fırtınalar, karanlıklar, lanetler önceden cetvelde hesaplanabilir
ve aklın daha ağır basması sağlanabilir; ne mümkün,
adam bu defa, aklı olmadığını ispat etmek için deli taklidi
yapmaya kalkar ve gene istediğini elde eder! Buna inanıyorum,
yanılmadığıma tamamıyla eminim; zaten galiba insanların
bütün işi, bir cıvata değil de insan olduklarını her an
kendi kendilerine ispat etmektir! Bu uğurda kendini feda
edebilir, sırası gelince mağara devri barbarı olabilir. Şimdi gel
de günaha girme: Henüz bu dereceye gelmediğimize, iradenin
kim bilir hangi şeytanın keyfine bağlı olduğunun hala
anlaşılmamasına sevinme . . .
33
Fyodor Mihayloviç Dostoyevski
Bana bağırarak (tabii bana bağırma alçak gönüllülüğünü
gösterirseniz) irademin bağımsız olduğunu, yalnız onun normal
çıkarlarıma, tabiat kanunlarına ve aritmetiğe uygun olmasına
çalışıldığını söyleyeceksiniz.
- Hadi efendim, iş cetvelle aritmetiğe dayanınca, iki kere
iki yalnızca dört ediyorsa, iradenin lafı mı kalır! İki kere
iki, iradem karışmasa da dört edecek. İrade bu mudur!
34
IX
Şaka ediyorum elbette baylar; şakalarımın oldukça tatsız
kaçtığının da farkındayım, fakat söylediklerimin hepsini şaka
diye alamazsınız. Belki dişlerimi gıcırdata gıcırdata latife
ediyorum . Baylar, bazı sorular içimi kemirip duruyor; ne
olur bana bunların çözümünü verin. Mesela siz insanı eski
alışkanlıklarından vazgeçirmek, iradesini bilimle, sağduyuyla
bağdaşacak tarzda düzenlemek istiyorsunuz . Fakat insanlarda
böyle bir ıslahın sadece mümkün değil, aynı zamanda
mecburi olduğunu nereden biliyorsunuz? İnsan iradesinin bu
derece ıslaha muhtaç olduğu hükmünü neye göre veriyorsunuz?
Kısacası, böyle bir ıslahın insana gerçekten fayda sağlayacağına
nasıl karar verdiniz? Açık konuşalım; aklın ve
aritmetiğin desteklediği gerçek, normal çıkarlara karşı gelmemenin
insan için daima faydalı olduğuna, hepimiz için bir
kanun sayılacağına neden bu kadar kuvve#e eminsiniz? Bu
şimdilik bir tahminden ibarettir. Bunu mantık kanunu kabul
etsek bile insanlığa uygulanamayabilir. Yoksa deli olduğumu
falan mı sanıyorsunuz baylar? Müsaade buyurun, açıklayayım.
İnsanın yaradılıştan yapıcılığa, onu şuurlu olarak gayesine
ulaştıracak bir mühendisliğe, yani daima, nereye doğru
olursa olsun kendine yol açmaya mahkfım edilmiş bir mahH'.ık
olduğunu kabul ederim. Kim bilir, belki de sırf bu yol açma
mecburiyeti yüzünden arada başka yönlere sapmak iste-
35
Fyodor Mihayloviç Dostoyevski
ği duyar; o içi dışı bir işadamları umumiyetle akıldan yana
züğürt olmakla beraber, açmaya uğraştıkları yolun hemen
her zaman bir yerlere gittiğinin farkındadırlar ki, önemli
olan da istikamet değil, yolun varlığı ve aklı başında evlatlarımızın
mühendislik sanatını ihmal etmeyerek akıllı uslu çalışmalarıdır,
hem bilindiği gibi, tembellik bütün kusurların
anasıdır. İnsan yapıcıdır, yeni yollar açmayı sever, bu su götürmez
bir gerçektir. Fakat neden acaba bir yandan da yıkmaya,
her şeyi kaos haline getirmeye bayılır? Haydi buna cevap
verin bakalım! Bu konuda ayrıca birkaç söz söylemek istiyorum.
İnsanın her şeyi yıkıp kaos haline getirmeyi sevmesi
(bazen bunu yapmaktan zevk aldığı inkar edilemez), üzerinde
uğraştığı yapıyı bitirmekten, gayesine ulaşmaktan içgüdüsel
olarak ürkmesinden mi kaynaklanıyor yoksa ? Kim
bilir, belki eserini yakından değil de sadece uzaktan sevmektedir;
belki binayı yalnız yapmaktan hoşlanıyor, içinde yaşamak
istemiyor, bitirince onu karıncalara veya koyunlar vs.
gibi animaux domestiques'e* terk etmeyi tercih ediyordur.
Halbuki karıncalar bu konuda bambaşka bir alemdir: Karınca
yuvası denilen, temeli sonsuzluğa kadar yıkılmaz harikulade
bir yapıları vardır.
Saygıdeğer karıncalar gözlerini yuvada açar, besbelli orada
kaparlar; bu müspet ve sebatkar davranışlarıyla da büyük
bir onuru hak ederler. Fakat insan hercai, bir dalda durmaz
bir yaratıktır ve belki de satranç oyuncuları gibi gayeyi değil,
gayeye giden yolu sever. Kim bilir (emin olamayız tabii) belki
de insanların yeryüzünde ulaşmaya çalıştığı tek gaye, bu
gayeye ulaşma yolundaki daimi çaba, başka bir deyişle hayatın
ta kendisidir, yani iki kere iki dört cinsinden bir formül
olan gaye değildir; zaten iki kere iki dört, hayat değildir baylar,
ölümün başlangıcıdır. Hiç değilse insan, bu iki kere ikiden
daima ürkmü􀂯tür; ben hala ürküyorum. İnsan bütün
• Evcil hayvanlar. (Fr.)
36
Yeraltından Notlar
ömrünü iki kere iki peşinde geçirir, bu uğurda denizler aşar,
hayatını harcar, fakat yemin ederim, arayıp gerçekten elde
etmekten korkar. Çünkü onu bulur bulmaz artık erişecek şeyi
kalmayacağını bilmektedir. İşçiler işlerini tamamladıktan
sonra, hiç olmazsa aldıkları parayla meyhaneye gider, oradan
karakola düşerler; işte size en aşağıdan bir haftalık meşgale.
Fakat bizler nereye gideriz? Onun için gayeye her yaklaşmada
bir huzursuzluk hissedilir. İnsan gayeye ulaşmak
için çalışmayı sever, fakat ulaşmayı pek istemez; bu hal hiç
şüphesiz çok gülünçtür. Şu halde insan daha doğuştan gülünç
bir yaratıktır, işin hoş tarafı da budur zaten. Gene de,
ne olursa olsun, şu iki kere iki pek musibet bir şey. Bana göre
iki kere iki sadece bir küstahlıktır efendim. İki kere ikiyi
yolumuzun ortasında külhanbeyi gibi durmuş, elleri belinde,
ortalığı tükürüğe boğarken düşünüyorum. İki kere iki dördün
üstünlüğünü kabul ediyorum elbette; fakat her şeyi hoş
görmeye karar verdikten sonra, iki kere ikinin beş etmesinden
bile hoşlanmak mümkündür.
Peki ama, siz insan çıkarının yalnızca doğal, olumlu konularda,
yani tek sözcükle refahta, olduğuna niçin bu kadar
eminsiniz, niçin ciddi olarak inanıyorsunuz? Aklın çıkarla ilgili
konularda aldandığı olmuyor mu? İnsan refahtan başka
şeyi de sevemez mi? Belki ıstıraptan da aynı derecede hoşlanıyordur?
Hatta ıstırabın saadet kadar faydalı olması da
mümkündür, insanın sırasında acıyı ihtirasa varan derecede
sevdiği bir gerçektir. Bunu anlamak için dünya tarihine başvurmaya
lüzum yok, hayatın ne olduğunu bilen bir insansanız
kendi kendinize danışın, yeter. Şahsi kanaatime göre, yalnız
refahı sevmek biraz ayıptır bile. İyi midir, fena mıdır orasını
bilmem ama, bazen bir şey devirip kırmanın da kendine
göre tadı oluyor. Bu bakımdan ne başlı başına refahı ne de
ıstırabı tutarım. Ben . . . şahsi kaprisimdcn, onu her istediğim
anda tatmin edebilmek imkanından yanayım. Istırabın vodvillerde
yeri olmadığını biliyorum. Billur saraya ise büsbütün
37
Fyodor Mihay/oviç Dostoyevski
yakışıksız düşer: Istırap, şüphe ve inkar demektir; içimizde
şüphe uyandıran bir billur saray tasavvur edilebilir mi ? Bununla
beraber, insanın gerçek ıstıraptan, yani yıkım ve kaostan
asla vazgeçmeyeceğine eminim. İdrakin biricik kaynağı
ıstıraptır. Başlangıçta idraki insanın baş belası saydığımı söyledim,
ama insanın bunu sevdiğini, dünyadaki hiçbir hazza
değişmeyeceğini de biliyorwn. Mesela idrak, iki kere ikinin
mukayese kabul etmeyecek denli yükseğindedir. İki kere ikiden
sonra, artık yalnız yapacak değil, öğrenecek bir şey de
kalmamıştır. Olsa olsa, beş duyunuzu körleştirip düşünceye
dalarsınız, o kadar. İdrak de insanı aynı sonuca götürür, yani
gene yapacak işiniz kalmaz, ama bu sefer hiç olmazsa kendi
kendinizi kamçılayabilirsiniz ki, bu da bir şeydir. Gerici
bir hareket, ama hiç yoktan iyidir.
3 8
x
Siz sonsuzluğa kadar ayakta kalacak bir billur saraya, yani
şöyle bütün gözlerden uzak, keyfinizce dil çıkarmaya veya
nanik yapmaya imkan olmayan bir saraya inanmışsınız.
Halbuki ben, belki billurdan olduğu, ebediyete kadar göçmeyeceği
ve karşısına geçip gizlice de olsa dil çıkaramayacağım
için ondan çekiniyorum.
Bakın, yağmur yağarken saray yerine bir tavuk kümesi
görsem, ıslanmamak için belki kümese girerim. Fakat kümes
beni yağmurdan korudu diye, şükran borcumu ödemek için
kümese saray gözüyle bakamam. Bana gülecek, hatta böyle
bir durumda sarayla kümes arasında fark olmadığını söyleyeceksiniz.
Evet, hayatta tek gayemiz ıslanmamak olsaydı,
dediğiniz doğruydu diye cevap veririm ben de.
Ama ne yapayım, ben insanın yalnız bunun için yaşamadığı,
ömrünü hep sarayda geçirmesi gerektiği kanaatindeyim.
İsteğim, emelim budur. Bu isteği, emelim değişmedikçe
içimden koparamazsınız. Pekala, isteğimi değiştirin, gözümü
başka bir şeyle kamaştırın, başka bir ideal gösterin bana; fakat
o zamana kadar benden kümesi saray olarak görmemi
istemeyin. Varsın billur saray sadece uydurma olsun; tabiat
kanunlarına göre aslı olmayan bu hayali, ahmaklığımdan,
neslimize has bazı köhne, akıldışı adetlere uyarak ben uydurmuş
olayım. Billur sarayın gerçekte olmamasından bana ne ?
3 9
Fyodor Mihayloviç Dostoyevski
Arzularımda varsa, daha doğrusu arzularım yaşadıkça o da
var olacaksa, gerçekliği neden umurumda olsun? Gene gülüyor
musunuz yoksa ? İstediğiniz kadar gülebilirsiniz, bütün
alaylarınıza katlanırım, ama karnım açken "tokum" diyemem;
uzlaşmayla avunmayacağımı, sırf tabiat kanunlarına
göre oluştuğu ve gerçekten var olduğu için de kısır döngüyle
yetinemeyeceğimi biliyorum. Bin yıllık kontratlı, fakir kiracılarla
dolu ve her ihtimale karşı kapısında Dişçi Wagenheim
tabelası asılı bir apartmanı baş tacı edemem, üstüne titrenecek
emelim sayamam. Arzularımı yok edin, bütün ideallerimi
silin, bana daha iyi şeyler gösterin, seve seve peşinizden
koşarım. Eğer uğraşmaya değmez derseniz, o zaman siz
de benden aynı cevabı alırsınız. Ciddi ciddi konuştuğumuz
halde bana önem vermek istemiyorsanız öyle olsun, yalvaracak
değilim. Nasılsa yeraltım var.
Sağlığımda, arzulamaya kudretim varken böyle bir
apartman yapısına tek bir tuğla koyarsam, elim kırılsın. Demin
billur sarayı sırf dilimi çıkaramayacağım için reddedişime
bakmayın. Bunu dil çıkarmaya bayıldığımdan söylemedim.
Belki de beni kızdıran, bugüne dek yaptığınız binaların
hepsinin insanda dil çıkarma isteği uyandırmasıdır. Dil
çıkarmak isteğini unutturacak değişiklikler yapılırsa, o zaman
şükran duygularımı göstermek için dilimi bile kestiririm.
Buna imkan yoksa, eldeki evlerle yetinmemiz gerekiyorsa,
bana ne! Niçin ben böyle arzularla yaratılmışım ?
Yoksa dünyaya gelişimin biricik sebebi, varlığımın sadece
bir yalan olduğu neticesine varmak mıdır? Maksat sadece
bu mu ? İnanmam.
Gene de biliyor musunuz, bizim gibi yeraltı takımının
dizginini sıkı tutmak gerektiği kanısındayım. Çünkü kırk yıl
ses çıkarmadan yeraltında otururuz, ama bir fırsatını bulup
yeryüzüne çıkarsak çenemizden kurtulamazsınız . . .
40
XI
Nihayet şuna geliyoruz baylar: En iyisi hiçbir şey yapmamak!
Bilinçli tembellik hepsinden iyi! Onun için yaşasın yeraltı!
Normal insanları çatlayasıya kıskandığımı söyledim
ya, gene de gördüğüm kadarıyla, onların bugünkü halinde
olmak istemem. (Kıskanmasına gene kıskanacağım. Hayır,
hayır, her şeye rağmen yeraltı daha karlı! ) Orada hiç olmazsa
insan ... Eeh! Şimdi bile yalan söylüyorum! Yalan, çünkü
iyi olanın yeraltı değil, başka, bambaşka, hasretini çekip bir
türlü elde edemediğim şey olduğunu iki kere ikinin dört ettiği
gibi biliyorum! Cehenneme kadar yolu var yeraltının!
Ah, şuraya yazdıklarıma bir inanabilsem! Yemin ederim
baylar, şu karaladıklarımın tek kelimesine inandığım yok.
Daha doğrusu belki inanıyorum, ama bir yandan da nedense
malın kötüsünü satmak isteyen tezgahtar gibi sözlerimin
yalan olduğunu hissediyor, şüphe içinde kıvranıyorum.
- Öyleyse ne diye yazdın bunları? diyeceksiniz.
- Hiçbir iş güç vermeden sizi yeraltına sokup, kırk yıl
sonra halinizin nice olduğuna bakmak için uğrasaydım, ne
görürdüm acaba? İnsan kırk yıl işsiz, başıboş, bırakılır mı?
Belki hakaretle başınızı sallayarak:
- Yaptığınız ayıp, küçültücü şeyler değil mi! diyeceksiniz.
Yaşamaya susadığınız halde hayat meselelerini bir mantık
hercümerciyle çözmeye kalkışıyorsunuz. Hareketleriniz sır-
4 1
Fyodor Mihayloviç Dostoyevski
naşıklık, küstahlık dolu olduğu halde, ne kadar da korkaksınız!
Saçmaladığınız zaman kendinizi pek beğeniyor, ama sert,
küstah sözler sarf ettikten sonra durmadan ürküyor, özürler
yağdırıyorsunuz . Korku nedir bilmediğinizi iddia ederken bir
yandan da yaltaklanıyorsunuz . Bizi hiddetten dişlerinizi gıcırdattığınıza
ikna etmeye çalışırken, güldürmek için nükteler
savuruyorsunuz . Nüktelerinizin hiç de zekice olmadığını biliyorsunuz,
fakat herhalde edebi değerlerinden memnunsunuz .
Belki gerçekten acı çektiniz, ama kendi ıstırabınıza dahi zerre
kadar saygı duymuyorsunuz . Samimisiniz, bununla beraber
iffetiniz eksik; küçük bir gurur uğruna ortaya dökmek ve aşağılamak
için, içinizde ne varsa piyasaya sürüyorsunuz . . . Gerçekten
bir söylemek istediğiniz var, fakat korkudan son sözlerinizi
daiına kekeleyip duruyorsunuz, çünkü bunu açıkça
söyleyecek kadar metin değilsiniz; sizinki sadece korkak bir
arsızlıktan ibaret. Anlayışınızla övünüyorsunuz, ama bir yandan
da tereddütlerle dolusunuz, çünkü kafanız işlediği halde
kalbiniz ahlaksızlıkla kararmış; halbuki temiz kalpli olmayan
kimsenin idraki tam değildir. Ya o yılışıklığınız, sırnaşmanız,
kırıtmalarınız! Yalan, yalan, hep yalan!
Şüphesiz yukarıdaki sözlerinizi de ben uydurdum . Bu da
yeraltı mahsulü . Kırk yıl müddetle orada otururken konuşmalarınızı
deliğimden dinledim . Bu yüzden hepsini rahatça
uydurabildiın . İyice bellediğim, ezberlediğim sözlerinize edebi
bir şekil vermem de pek tabiidir . . .
Fakat bunları yayımlayacağımı, üstelik sizlere okutacağımı
düşünüyorsanız aklınıza şaşarım . Bir konu daha var: Neden
sizlere, "baylar" diye hitap ediyorum, neden karşımda
gerçekten okuyucular varmış gibi davranıyorum ki? Başlamak
istediğim itiraflar ne yayımlanabilir ne de başkalarına
okutulabilir. En azından ben kendiınde bunu yapacak cesareti
bulamıyorum, buna lüzum da görmüyorum . Yalnız içime
pek garip bir heves düştü, ben de hevese uymaya karar
verdim . Mesele bu .
42
Yeraltından Notlar
Her insanın hatıralarında, herkese söyleyemeyeceği, ancak
dostlarına açabileceği taraflar vardır. Hatta dostlara bile
açılamayacak, insanın yalnız kendine saklayacağı sırları
da bulunur. Bunlardan başka, kendi kendimize bile açmaktan
çekindiğimiz konular da vardır ki, bunların sayısı şerefli
bir insanın dağarcığında bile hayli kabarıktır. Hatta daha
doğrusu, bunlar sahibinin haysiyeti ölçüsünde artar. Kendi
hesabıma ben, pek yakında şimdiye kadar adeta endişeyle
hatırlamaktan kaçındığım bazı maceralarımı kafamda canlandırmaya
karar verdim . Şimdiyse yalnız hatırlamaya değil,
bunları yazmaya da kalkışacağım; şunu bir denemek istiyorum:
İnsan kendi kendine karşı tamamıyla samimi olabilir
mi? Sırası geldiği için söyleyeyim; Heine inandırıcı bir otobiyografi
yazmanın hemen hemen imkansız olduğu, insanın
kendisi hakkında mutlaka birtakım yalanlar uyduracağı iddiasındadır.
Ona göre örneğin Rousseau, itiraflarında mutlaka
yalanlar uydurmuş, hatta gururu yüzünden bunu bile
bile yapmıştır. Heine'rıin haklı olduğuna ben de inanıyorum;
gerçekten, insanın bazen sırf gurur yüzünden kendi kendini
cinayete varıncaya kadar çeşitli yalanlara bulaştırabileceğini
biliyor, bunun ne çeşit bir gurur olduğunu da gayet iyi anlıyorum.
Fakat Heine, itirafını topluma sunan biri hakkında
yargı veriyordu . Halbuki ben yalnız kendim için yazıyorum;
okuyuculara hitap edişim bunun daha kolay bulduğum bir
yazış şekli olmasından ileri geliyor, bunu kesin olarak bir daha
belirteyim. Evet, sadece üslup meselesidir, yoksa yazdıklarımı
kimse okumayacak. Bunu açıkça söyledim zaten . . .
Notlarımı belli bir düzene göre yazmak istemiyorum .
Hiçbir üslup, düzen de gözetmeyeceğim. Aklıma ne gelirse
kağıda aktaracağım .
Fakat sözlerime takılarak, "Gerçekten okuyucunuz olmadıktan
sonra kendi kendinize, hem de yazılı olarak birtakım
şartlar koşmanıza, yazınızda herhangi bir üslup, düzen
takip etmeyeceğinizi, hatırlayabildiklerinizi yazacağınızı vs .
43
Fyodor Mihayloviç Dostoyevski
vs. bildirmeye ne lüzum var? Bu açıklamayı neden veriyorsunuz?
Niçin özür diliyorsunuz? " diyeceksiniz.
Buna:
- Ne bileyim ben! diye cevap vereceğim.
Bu tam manasıyla psikolojik bir meseledir. Belki sadece
korkağın biri olduğum için böyle hareket ediyorum. Belki de
yazarken daha ciddi olmak için gözlerimin önünde okuyucuları
görmek istiyorum. Binlerce sebep olabilir.
Bir nokta daha var: Bu notları yazmaktaki esas maksadım
nedir? Sebep okuyucular değilse hatıralarımı kağıda
dökmeden zihnimde de tutabilirdim, değil mi ?
Orası öyle efendim, ama kağıt üzerinde daha azametli
görünüyorlar. Böylece daha içe işleyici olacaklar, hakkımda
daha ciddi olarak hüküm verebileceğim ve bir üslup tutturacağım.
Sonra belki içimdekini kağıda dökmek bana bir çeşit
ferahlık verir. Mesela şu sıralar çok eski bir hatıra beni son
derece bunaltıyor. Geçen gün kafamda bütün açıklığıyla canlanıverdi
ve o zamandan beri de insanın yakasına yapışıp bir
türlü aklından gitmeyen hüzünlü bir musiki nağmesi gibi
adamakıllı rahatsız etmeye başladı. Halbuki ondan kurtulmam
lazım. Buna benzer yüzlerce hatıram var; zaman zaman
bunlardan biri durup dururken canlanıp beni ezmeye
başlıyor. Nedense yazmakla onu defedeceğime inanıyorum.
Denemekten ne çıkar sanki ?
Hem canım sıkılıyor, daima işsiz güçsüz oturuyorum.
Yazmak ne de olsa bir iştir sonuçta. İnsanın çalışmakla daha
iyi, daha namuslu olduğunu söylerler. Pekala, bu da bir
şans işte.
Bugün kar yağıyor, daha doğrusu sulusepken; sarı, bulanık
. . . Dün de, geçen günler de yağdı. Galiba beni rahat bırakmak
istemeyen zırıltıyı da bu sulusepken yüzünden hatırladım.
Öyleyse bu da sulusepkene dair bir hikaye olsun.
44
İKİNCİ BÖLÜM
SULUSEPKENE DAİR
Yakıcı sözlerimle inandırıp
Kurtarınca düşkün ruhunu
O yanlış yolun karanlığından,
Saf, derin bir azap içinde,
Bükerek ellerini, lanetler ettin,
Seni çembere alan kötülüğe;
Unutkan vicdanını
Hatıra/arınla cezalandırmak için
Benden önce olanın
Hikayesini anlatırken
Birden yüzünü kapadın ellerinle,
Utanç ve dehşetle
Sarsılıp, isyan duydun,
Ve gözyaşlarına boğuldun . . .
vb. vb. vb.
N. A. Nekrasov'un bir şiirinden

I
O sıralar ancak yirmi dört yaşındaydım. Hayatım o zaman
bile sönüktü, derbederdi; yabani sayılacak derecede bir
başımaydım. Kimseyle arkadaşlık etmiyor, konuşmaktan
kaçıyor, gitgide daha çok kabuğuma çekiliyordum. Vazifemde,
çalıştığım dairede kimsenin yüzüne bakmamaya gayret
ediyordum; meslektaşlarımın bana yalnız acayip bir adam
olarak değil -hissettiğime göre- aynı zamanda tiksintiyle
baktığını da gayet iyi görüyordum. Bazen, "Neden benden
başka hiç kimse kendisine tiksinerek bakıldığını hissetmiyor
? " diye bir soru geliyordu aklıma. Memurlarımızdan birinin
iğrenç, rende gibi delik deşik, eşkıyaya benzeyen bir suratı
vardı. Benim böyle münasebetsiz bir suratım olsa kimseye
bakamazdım sanırım. Başka birinin redingotu, kokusundan
adamın yanına yaklaşılmayacak derece eskimişti. Gene
de hiçbirinin ne kılığından, ne suratından ne de herhangi bir
manevi kusurundan çekindiği yoktu. Hiçbiri, alemin onlara
tiksinerek baktığını aklına getirmiyordu; getirse bile, böyle
düşünen kişi amirleri olmadığı sürece aldırmazlardı. Hudutsuz
gururum ve bunun doğurduğu aşırı titizliğim yüzünden
boyuna kendimle meşgul oluyor, kendimden bazen tiksintiye
va ran çılgınca bir hoşnutsuzluk duyuyor, başkalarının da
bana aynı gözle baknğını düşünüyordum. Mesela, yüzümden
nefret ediyor, çirkin buluyor, hatta alçakça bir ifadesi ol-
47
Fyodor Mihayloviç Dostoyevski
duğundan şüpheleniyordum; hatta bu yüzden, her gün dairedekiler
bendeki alçaklığı fark etmesin diye kendimi azaba
sokarak elimden geldiği kadar serbest bir tavır takınıyor, yüzüme
asil bir ifade vermeye çalışıyordum. "Varsın yüzüm
güzel olmasın, fakat asil, manalı ve bilhassa fevkalade zeki
görünsün," diye düşünüyordum. Ama bir yandan da yüzümde
asla bu kadar mükemmel manalar bulunamayacağını
kesin olarak bilmenin acısını duyuyordum. En kötüsü, yüzümü
son derece aptal buluyordum. Halbuki ben yalnızca
zeki bir görünüşe razıydım. Hatta yüzümü zeki bulmaları
şartıyla o alçak ifadesine bile katlanırdım.
En büyüğünden en küçüğüne kadar dairemizdekilerin
hepsinden nefret ediyor, onları küçümsüyordum, ama aynı
zamanda onlardan korkar gibiydim. Bazen birdenbire kendimi
hepsinden üstün gördüğüm olurdu. Bu hal bana durup
dururken geliyordu; ya küçümsüyor ya da kendimden çok
üstün görüyordum. Kültürlü, kendini bilen bir adam kendine
karşı hudutsuz bir titizlik göstermeden ve bazen nefrete
vardıracak kadar kendisini küçümsemeden mağrur olamaz.
Fakat küçülürken de, kendimi herkesin üstünde gördüğüm
anlarda da her karşılaştığım kimsenin önünde bakışlarımı
yere indiriyordum. Hatta bazen filan adamın bakışına dayanacak
mıyım diye denemeler yapar, yenilen, gözlerini ilk kaçıran
hep ben olurdum. Bu beni kudurtacak derecede üzüyordu.
Gülünç görünmekten marazi bir korku duyduğum
için tüm kurallara körü körüne bağlıydım; genel havaya seve
seve ay􀏻k uydurur, en ufak bir aykırılık göstermekten
ödüm patlardı. Ama dayanabilir miydim ? Zamanımızın bütün
aydınlarında olduğu gibi marazi derecede duyguluydum.
Bizdekiler birbirinden hımbıl, aynı sürünün koyunları gibi
farksız kimselerdi. Dairemizde benden başka hiç kimse sürekli
korkak, köle ruhlu olduğunu düşünmüyordu muhtemelen;
galiba tam da bu yüzden kendimi aydın sayıyordum.
Ama bu düşündüklerim sadece bir ihtimal değildi: Gerçek-
4 8
Yeraltından Notlar
ten korkak, köle ruhluydum. Bunu hiç çekinmeden söylüyorum.
Zamanımızda her namuslu adam korkak, köle ruhludur
ve böyle olmalıdır. Bu onun için tabii sayılan bir haldir.
Buna dair sarsılmaz bir kanaatim var. Yaradılıştan böyledir,
bu gaye için yaratılmıştır. Namuslu adamların korkak, köle
ruhlu oluşu yalnız zamanımıza, tesadüf sayılacak bazı koşullara
bağlanamaz; namuslu insanlar her zaman korkak ve köle
ruhlu olmalıdır. Dünyadaki hiçbir namuslu insan bu tabiat
kanunundan yakayı sıyıramaz. Kazara biri kabadayılık
ederek başını şöyle bir doğrultursa, sakın buna sevinip böbürlenmesin,
nasıl olsa başka yanda pes ediverir. Bu asla değişmeyen,
şaşmaz bir sonuçtur. Kabadayılıkta ayak direyenler
sadece eşekler ve eşek soylulardır; ama onlarınki de duvarın
önüne kadardır. Bunların hiçbir değeri olmadığından,
önem vermeye değmez.
O sıralar beni üzen bir mesele daha vardı: Ne ben kimseye
benziyordum ne de herhangi biri bana. "Tek başımayım, ama
onlar hep birlik," diye düşünmekten kendimi alamıyordum.
Pek toy olduğum meydandaydı.
Bazen de bunların tam aksi hareketler yaptığım olurdu.
Daireye gitmekten son derece yılıp iş dönüşü hasta düştüğüm
zamanlar vardı. Arkasından, durup dururken bir şüphe, kayıtsızlık
nöbeti gelir (zaten bende her şey böyle nöbet halindedir),
hırçınlığımı, huysuzluğumu alaya alarak romantik/iğim
yüzünden kendi kendime etmediğimi bırakmazdım. Kimseyle
konuşmak istemezken birdenbire öyle değişiyordum ki, dairedekilerle
yalnız konuşmak değil, artık arkadaşlık etmek istiyordum.
Onlara karşı duyduğum soğukluk birden kayboluyordu.
Kim bilir, belki bu duyguların zaten aslı yoktu; kitaplardan
kapma, yapmacık duygulardı. Bu meseleyi şimdiye kadar
çözemedim. Bir aralık dostluğumuz öyle arttı ki, evlerine
gidip gelmeye, prafa oynamaya, birlikte votka içmeye, şundan
bundan, iktisattan filan bahsetmeye başladım ... Fakat
müsaade ederseniz, burada biraz konu dışına çıkayım.
49
Fyodor Mihayloviç Dostoyevski
Biz Ruslarda, genel olarak şu manasız, aklı yıldızlarda
Fransız veya Alman romantiklerine rastlayamazsınız; hele
Fransızlar, bütün Fransa barikatlarda can vermek üzere olsa,
nezaket için olsun değişmez, ömürlerinin sonuna kadar
aptal aptal yıldızlara şarkılar söylemeye devam ederler. Bizde,
Rus toprağında aptal bulunmadığını biliyoruz; Alman
diyarlarından farkımız da budur. İşte bunun içindir ki, Rusya'
da saf, aklı yıldızlarda gezen hayalci tipler yoktur. Bütün
o Kostancoğullarını, Pyotr İvanoviç amcaları* idealimiz
olarak görmek, bazı "ağırbaşlı" yazarlarımızla eleştirmecilerimizin
budalaca hülyaları olmaktan öteye geçmemiştir;
bizim romantiklerimizi Almanya'nın, Fransa'nın aklı yıldızlardaki
romantiklerine çeviren de onlardır. Halbuki Rus romantiklerinin
nitelikleri, aklı yıldızlardaki romantiklerin niteliklerine
taban tabana zıttır ve Avrupa ölçülerinin hiçbiri
bize uygulanamaz. (Müsaadenizle şu eski saygıdeğer, şerefli
ve herkesçe bilinen "romantik" kelimesini kullanacağım. )
Bizim romantiğin özelliği, her şeyi anlamak, her şeyi görmek,
hatta çoğu zaman en olumlu zekaların üstüne çıkarak
onlardan daha açık görebilmek, hiç kimseye hiçbir suretle
boyun eğmemek, ayrıca hiçbir şeyi hor görmemek, ilgisiz
kalmamaktır; bunlar siyasi davranıp dolambaçlı yollardan
yürüyerek anlaşmazlıklardan kaçınmayı, {lojman, emeklilik
hakkı, nişanla taltif gibi) maddi çıkarları göz önünde tutarak
gayelerine estetik heyecanlarla, ciltlerce şiir kitaplarıyla
ulaşmayı adet edinmişlerdir, öte yandan ömürlerinin sonuna
kadar "güzel ve yüksek şeyler"i içlerinde saklar, hep o
güzel, yüksek şeylerin uğruna kendilerini de sanki mücevhermişler
gibi mahfazalar içinde saklamaya çabalarlar. Bizim
romantik, geniş bir adamdır, aynı zamanda madrabazın
madrabazıdır . . . bunu tecrübeme dayanarak söylüyo-
* Kostancoğlu Gogol'ün Ô/ü Can/ar'ından, Pyotr İvanoviç de Gonçarov'un
Hep Aynı Hikaye romanından birer tip.
50
Yeraltından Notlar
rum. Şüphesiz bu, romantiğin zekasına bağlıdır. Aman, ben
de neler söylüyorum! Bizim romantik daima zekidir; asıl
söylemek istediğim, arada bir ahmak romantiklerin de çıktığıydı,
ama bunları hesap dışı bırakmak en iyisi, çünkü
bunlar, en verimli çağlarında tam manasıyla Almanlaşıp,
cevherlerini daha rahat muhafaza edebilmek için Weimar'a
ya da Karaorman'a yerleşirler. Çalıştığım dairedeki görevimi
bütün kalbimle küçümsüyor, sadece mecburiyet yüzünden,
oradan ekmek yediğim için açıktan açığa kötülemiyordum.
Dikkatinizi çekerim, sonuçta kötülemiyordum işte.
Bizim romantik, (pek seyrek olmakla beraber) aklını kaçırsa
da, önünde başka bir iş fırsatı yoksa, işini kötülemez ve
" İspanya Krallığı" * vehimleri tam bir çılgınlık hali alıp tımarhaneye
gönderilmedikçe de kapı dışarı edilmez. Fakat
sapıtanlar ancak cılız, soluk, sarışın birkaç kişidir. Romantiklerin
büyük çoğunluğu zamanla birer kodaman olurlar.
Hepsinde insanı şaşırtan bir duygu bolluğu, birbirine zıt hisler
beslemeye karşı öyle aşırı bir istidat vardır ki! O zamanlar
bu düşüncelerle teselli bulurdum, fikirlerim hala değişmemiştir.
Bizde düşüşlerinin son basamağında bile ideallerini
kaybetmeyen o "geniş yaradılışlılar"ın bu kadar çok olması
da bu yüzdendir. Gerçi idealleri için kılları kıpırdamayan
azılı birer haydut, hırsızdılar ama, o ilk ideale duydukları
saygı kaybolmamıştır; ruh bakımından namuslu sayılabilirler.
Evet efendim, en kaşarlanmış ahlaksızların ruh bakımından
son derece namuslu kalabilmeleri ancak bizde
mümkündür. Tekrar ediyorum, romantiklerimiz arasından
açıkgöz, düzenbaz (düzenbaz kelimesini iltifat olarak kullanıyorum)
sık sık çıkıyor; gerçeklik duygusu, olumlu bilgileri
birdenbire o derece kuvvetleniyor ki, şefleri şaşkına dönüyor,
etrafın ağzı açık kalıyor.
* Gogol'ün Bir Delinin Güncesi adlı eserinin kahramanı Poprişçin'in kendisini
ispanya Kralı sanması kastediliyor. (Rd.n.)
5 1
Fyodor Mihayloviç Dostoyevski
Gerçekten şaşılacak bir ruh çeşitliliği! Artık ileride bunun
ne şekil alıp nasıl gelişeceğini, yarınımız için neler vaat ettiğini
Tanrı bilir! Nasıl olsa eldeki malzeme yabana atılacak
gibi değil! Bunu gülünç, kokmuş bir milliyetçiliğin etkisinde
söylemiyorum. Fakat eminim ki, siz sözlerimi alay kabul ediyorsunuz.
Kim bilir, belki de tam tersine, bunların gerçek düşüncelerim
olduğuna eminsiniz. Ne olursa olsun baylar, benim
hakkımdaki fikirleriniz bana şeref, özellikle de büyük
bir memnunluk verecektir. Konu dışına çıkmamı da lütfen
bağışlayın.
Arkadaşlarımla dostluğum uzun sürmüyor, çabucak aramız
soğuyordu elbette; toyluğum yüzünden işi selamı sabahı
kesmeye kadar vardırıyordum. Bununla beraber böyle bir
yakınlaşma sadece bir kere oldu. Geri kalan zamanlarda
umumiyetle yalnızdım.
Evde en çok okumakla vakit geçiriyordum. Böylece içimde
kabaran duyguları dış etkilerle bastırmak istiyordum.
Okumak bana uygun tek dış etkiydi. Okumaktan şüphesiz
çok faydalanıyordum: Kitaplar bana zevk, heyecan, ıstırap
veriyordu. Zaman zaman son derece bıktırdığı da oluyordu.
Ne de olsa hareket ihtiyacı duyuyordum ve o zaman birdenbire,
koyu, bulanık, çirkin -sefih bile değil- bir sefihçik olma
arzusuna kapılıyordum. İhtiraslarım, özentilerim her zamanki
mariz hırçınlığını yüzünden keskin, yakıcıydı. Böyle zamanlarda
gözyaşlarıyla, çırpınmalarla karışık isteri buhranları
bile geçiriyordum. Okumaktan başka yapılacak işim, gidecek
tek yerim yoktu, çünkü çevremde saygıya layık, beni
kendine çekebilecek bir meşguliyet bulamıyordum. İçimde
bir sıkıntı gitgide kabarıyor, çelişmelerle, uyumsuzluklarla
karşılaşma arzusuna kapılıyor ve bunun üzerine sefihliğe
başvuruyordum. Bu uzun boylu laflarla kendimi haklı göstermek
istediğimi sanmayın . . . Ama bu da doğru değil! Yalan
söyledim! Tam tersine, kendimi temize çıkarmak istiyorum.
Bu da benim için uyarı olsun baylar. Yalan söylemekten
kaçınmalıyım. Söz verdim.
52
Yeraltından Notlar
Sefahat alemlerimi tek başıma, geceleri, gizli, korka korka,
utanarak yapardım; utanç duygusu bir an bile peşimi bırakmaz,
en iğrenç anlarda adeta bir lanetleme hali alarak beni
ezdikçe ezerdi. O zaman bile ruhumda bir yeraltı vardı.
Kabahatlerimi işlerken birisiyle karşılaşıp görülmekten, yakalanmaktan
dehşetle korkardım. Bu yüzden birbirinden
karanlık, şüpheli yerlerde dolaşırdım.
Bir gece kötü bir meyhanenin önünden geçerken aydınlanmış
pencereden, bilardo masası etrafında istekalarla dövüşen
oyuncular gördüm; arkasından birini pencereden dışarı
attılar. Başka zaman bunu çirkin bulurdum, fakat o anda
nedense, dışarı atılan herifi kıskandım; o derece kıskandım
ki, " belki ben de birisiyle kavga ederim, beni de dışarı atarlar"
ümidiyle meyhaneye girip bilardo odasına sokuldum.
Sarhoş değildim. Ama can sıkıntısı insanın başına böyle
isterik haller sardırıyor! Yazık ki umduğum çıkmadı. Pencereden
atılacak bir adam olmadığım anlaşıldı ve kimseyle dövüşemeden
meyhaneden çıktım.
Oraya ayak basar basmaz bir subay beni bozdu.
Bilardo masasının yanında yolu kapadığımın farkında olmadan
duruyordum. Geçmek isteyen subay, hiçbir şey söylemeden
beni omuzlarımdan kavradığı gibi -hiç haber vermeden,
bir açıklama bile yapmadan- durduğum yerden beriye
çekti ve hareketinin farkında değilmiş gibi önümden
geçti. Dayağı affedebilirdim, fakat bu adamın hiç ehemmiyet
vermeden beni yerimden alıp öteye koymasına dehşetli içerledim.
Aramızdaki kavganın usulüne uygun, edebi bir kavga olması
için, kör olayım, neler vermezdim! Halbuki bana bir sinek
kadar değer vermediler. Subayın boyu on verşok* vardı;
halbuki ben ufak tefek, cılız bir adamdım, ama kavgaya yol
• Verşok, arşının on altıda biridir. Eskiden Rusya'da askere alınanların
boylarının iki arşından kısa olmaması şart olduğundan orduda boylar
hep bu iki arşından arta kalan kısımla söylenirdi.
53
Fyodor Mihayloviç Dostoyevski
açmak elimdeydi. Sesimi çıkarsaydım elbette beni de pencereden
fırlatırlardı. Ama vazgeçtim . . . hiddet içinde çekilmeyi
tercih ettim.
Meyhaneden şaşkın, heyecan içinde çıkarak doğruca eve
gittim; ama ertesi gün zavallı sefihliğime eskisinden daha ürkek,
miskin, neşesiz, adeta gözlerim yaşlı olarak devam ettim.
Subaydan korktuğum için çekindiğimi falan sanmayın:
Aslında hiç de korkak değildim ama bir hadiseyle karşılaşınca
tabansızlık gösteriyordum; gülmeyin, bunun da açıklaması
var. Zaten benim öyle veya böyle açıklayamayacağım mesele
yoktur.
Ah ne olurdu, şu subay düelloyu kabul edenlerden olsaydı
! Halbuki bu bay bilardo istekalarını kullanmayı ya
da Gogol'ün Teğmen Pirogov'u• gibi üst makama başvurmayı
sevenlerdendi (ne yazık ! Çoktandır böylelerine rastlanmıyor)
. Bunlar düelloya hiç yanaşmaz, hele bizim gibi
sivillerle dövüşmeyi büsbütün yakışıksız sayarlar. Zaten
düelloyu da genel olarak akla sığmaz bir serbest fikirlilik,
Fransız icadı bir manasızlık olarak görürler, ama kendileri,
hele boyları on verşoku buluyorsa, ötekine berikine çatmaktan
geri kalmazlar.
O günkü çekingenliğim korkaklığımdan değil, hudutsuz
gururumdan geliyordu. Gözümü korkutan ne subayın
on verşok boyu, ne dayağın acısı ne de pencereden atılmaktı;
bunları göze alacak kadar maddi cesaretim vardı,
fakat manevi cesaretim yoktu. Bilardonun sayılarını kaydeden
edepsiz heriften, herkese sokulan, yakası bir karış
yağ içinde, kokmuş, sivilceli, mendebur bir memura kadar
bütün orada bulunanların itiraz şeklimi, edebi üslubumu
anlamayarak beni alaya almalarından korkuyordum.
Çünkü bizde şeref meselelerini, yani şerefi değil de ona ait
meseleleri (point d'honneur) ancak edebi bir üslupla hal-
• Gogol'ün "Neva Caddesi" adlı öyküsünden.
54
Yeraltından Notlar
letmek adet olmuştur. " Şeref meseleleri " günlük bir dille
konuşulamaz. Oradakilerin gülmekten katılacağını (bütün
romantikliğime rağmen gerçeklik duygum vardı), subayın
da beni dövmek yerine bir diziyle tekmeleyerek bilardo
masası etrafında dolaştırdıktan sonra, belki merhamete
gelerek pencereden sokağa fırlatacağından emindim. Tabii
bu tatsız olay bu kadarla bitemezdi. Subaya daha sonra
sokakta sık sık rastladığım için iyice tanıdım. Ama onun
beni tanıyıp tanımadığını bilmiyorum. Bazı hallerinden tanımadığını
anlıyordum. Onu nefretle, hiddetle süzmekten
kendimi alamıyordum ve bu böylece . . . birkaç yıl sürdü !
İçimdeki nefret duygusu her yıl biraz daha artıyordu. Önceleri
el altından bu adam hakkında bilgi toplamaya başladım.
Hiç tanıdığım olmadığı için bu iş kolay yürümüyordu.
Soyadım sokakta birisi seslenirken öğrendim. Başka
sefer evine kadar peşinden gittim, kapıcısına on kapik
vererek hangi katta, yalnız mı, başkalarıyla mı oturduğunu,
kısacası, bir kapıcıdan öğrenilebilecek her şeyi öğrendim.
Bir sabah, edebiyatla uğraşmak adetim olmadığı halde
bu subay için onu karikatürize eden bir hikaye yazmak
aklıma geldi. Keyifle, yaptıklarını yazdım, hatta biraz da
yalan kattım; soyadım önce hemen tanınacak bir şekle
sokmuştum, fakat etraflıca düşündükten sonra tamamıyla
değiştirerek Anayurt Notları'na* yolladım. O sıralar böyle
yergi yazıları yaygın olmadığından hikayem basılmadı.
Fena halde canım sıkılmıştı. Bazen hiddetten boğulacak
gibi oluyordum. Sonunda düşmanımı düelloya çağırmaya
karar verdim. Adama benden özür dilemesini rica eden,
kabul etmezse düelloya başvurmak zorunda kalacağımı
bildiren gayet güzel, sevimli bir mektup yazdım. Mektup
öyle güzel yazılmıştı ki, subay "güzel, yüksek şeyler"den
bir nebze anlamış olsa hiç durmadan koşup boynuma sa-
* Zamanın büyük edebi dergilerinden biri.
55
Fyodor Mihayloviç Dostoyevski
rılır, dost olmamızı teklif ederdi. Ne de güzel olurdu! Canciğer
iki arkadaş gibi geçinir giderdik! O beni heybetiyle
korur, ben de onu bilgimle ve . . . fikirlerimle yüceltirdim;
daha da neler neler olurdu! Fakat düşünün, adamın bana
hakaret edişinin üstünden iki yıl geçmişti; vaka tarihinin
bu kadar eskiye ait olmasını mektubumda gayet ustalıkla
açıkladığım halde, düello teklifim gene de abes kaçacaktı.
Bereket versin ( bunun için Tanrı'ya şükrediyorum) mektubumu
yollamadım. Göndermiş olsaydım sonradan başıma
gelecekleri düşündükçe şimdi bile tüylerim diken diken
oluyor. İntikamımı birdenbire . . . evet, birdenbire pek basit,
pek dahice bir şekilde alıverdim! Aklıma harikulade
bir fikir gelmişti. Bazen tatil günlerinde saat dörde doğru
Neva Caddesi'ne* çıkar, caddenin güneşli yanında gezinirdim.
Hoş buna gezmek denmezdi, zira sonsuz acılar, küçümsemeler
duyarak safranım kabardığını hissederdim;
galiba benim aradığım da buydu. Küçük bir hoşhoş gibi
gayet çirkin bir şekilde sokaktan geçenlerin ayakları arasında
dolaşır, durmadan generallere, hassa süvarilerine veya
hanımefendilere yol verirdim; o dakikalarda kılığımın,
insanlar arasında mekik dokuyan gövdeciğimin sefilliğini,
bayağılığını aklıma getirdikçe sırtım terden sırılsıklam
olur, kalbimi durduracak acılar duyardım. Herkesten daha
zeki, daha kültürlü ve asil -bu benim fikrim- olsam da
eloğulları karşısında ezilip büzülmekten, onlardan hakaret
göre göre murdar, zararlı bir sinek haline gelmekten dayanılmaz
bir azap duyuyor, bunu düşündükçe kahroluyordum.
Kendimi niçin bu işkenceye sokuyor, ne diye Nevski'ye
çıkıyordum, orasını bilemiyorum. Ne olursa olsun,
beni her fırsatta oraya sürükleyen bir kuvvet vardı.
Birinci bölümde bahsettiğim zevki o zaman duymaya
başladım. Hele subay vakasından sonra oraya gitmeden ede-
* Eski Petersbug'un ana caddesi ve piyasa yeri.
5 6
Yeraltından Notlar
mez oldum, çünkü subaya en çok Nevski'de rastlıyor, onu
inceliyordum. Daha çok tatil günlerinde gelirdi. Gerçi o da
generallere, kodamanlara yol veriyor, aralarında hoşhoş gibi,
sokula sokula dolaşıyordu, ama bizim gibilere, hatta daha
da kerli ferli kimselere hiç kulak asmıyordu; önünde sanki
bir boşluk varmış gibi insanın üzerine üzerine geliyor, asla
yol vermiyordu. Ona baktıkça içimde beni adeta sarhoş
eden bir hiddet kabarıyordu ve . . . ve tam karşılaştığımız zaman,
olanca hışmımla yana çekiliveriyordum. Bu adama
karşı sokakta bile akran gibi davranamadığım için kendi
kendimi yiyordum. Bazı geceler saat üçe doğru uyanıp bir sinir
buhranı içinde kendi kendimi sıkıştırıyordum: "Ne diye
her defasında ille yol veriyorsun ? Neden o değil de hep sen ?
Bunun yazılı kuralı mı var? Her şey terbiyeli insanların karşılaştıklarında
yaptıkları gibi olmalı: Bir adım o, bir adım sen
çekilerek birbirinize karşılıklı saygı göstermelisiniz." Fakat
böyle olmuyor, hep ben çekiliyordum, o da kendisine yol
verdiğimin farkında bile olmadan yürüyüp gidiyordu. Nihayet
bir gün aklıma harikulade bir düşünce geldi: "Acaba bir
dahaki karşılaşmamızda ona yol vermesem ne olur? Birbirimize
çarpmak pahasına da ona yol vermesem ne olur acaba
? " Bu cüretli düşünce beni öyle sardı ki, başka bir şey düşünemez
oldum. Planımı uygularken nasıl hareket edeceğimi
daha iyi canlandırabilmek için Nevski'deki gezintilerimi sıklaştırdım.
Son derece heyecanlanmıştım. Niyetim beni her
gün biraz daha sarıyor, daha mümkün görünüyordu. Sevincimden
şimdiden yumuşayarak "Tabii çok hızlı çarpmam, "
diye düşünüyordum, "Yolunu kesince çarpışırız, ama omuzlarımız
hafifçe birbirine değer o kadar; hafif bir çarpışma
olur, ben de onun bana çarpacağı kadar çarparım. " Artık kesin
kararımı vermiştim. Fakat hazırlıklarım hayli uzun sürdü,
ilkin kılık kıyafetimin son derece düzgün olması gerekiyordu.
Sokakta bir mesele çıkarsa, orada gezenlere karşı
(bunlar kontesler, Prens D., edebiyatçılar gibi hep kalburüs-
57
Fyodor Mihayloviç Dostoyevski
tü kimselerdi) giyinişim yüzünden mahcup olmamalıydım;
kıyafetin karşınızdaki üzerinde büyük etkisi vardır, hatta bir
dereceye kadar size sosyete adamlarıyla eşitlik sağlar. Bu
maksatla aylığımı peşin aldım. Çarşıdan siyah eldiven, Çurkin'den
de oldukça iyi bir şapka satın aldım. Siyah eldiven
bana önceleri almak istediğim limon sarısı eldivenden daha
ağır, daha kibar görünmüştü. "Öbür renk pek çiğ, insan bu
eldivenlerle sanki dikkati üstüne çekmek ister gibi oluyor,"
diye düşünüp limon rengi eldiven almaktan vazgeçtim. Beyaz
kemik düğmeli iyi bir gömleğim zaten vardı, fakat palto
tedariki beni epey oyaladı. Aslında paltom hiç fena değildi,
sıcak da tutuyordu, fakat içi pamuk, yakası da rakun kürkündendi
ki, bu da ona büsbütün bayağı bir hal veriyordu.
Yakayı mutlaka değiştirmem gerekiyordu; mesela subaylarınki
gibi bir kunduz yaka almalıydım. Bu maksatla birkaç
kere Gostinniy Dvor'a* uğradım ve biraz dolaştıktan sonra
ucuz bir Alman kunduzunda karar kıldım. Gerçi Alman
kunduzları çabucak eskiyip hırpani bir hal alırlar, ama yeniyken
görünüşleri hiç de fena değildir; zaten bana topu topu
bir defalık lazımdı. Fiyatını sordum, gene de pahalı geldi.
Hayli düşündükten sonra rakun yakamı satmaya karar verdim.
Yetişmeyen ve benim için külliyetli sayılan bir miktar
parayı da yüzümü kızartıp kısım amirim Anton Antoniç Setoçkin'
den isteyecektim. Anton Antoniç Setoçkin sakin, ciddi,
ağırbaşlı bir adamdı, kimseye ödünç vermezdi, fakat beni
işe koyan nüfuzlu zat ona da ayrıca tavsiye etmişti. Fena
halde sıkılıyordum. Anton Antoniç'ten para istemek bana
korkunç bir rezalet gibi geliyordu, bu yüzden iki üç gece uykusuz
kaldım. O sıralar zaten az uyuyordum, ateşli nöbetler
geçiriyor, çarpıntılarla uyanıyordum; kalbim kah durur gibi
oluyor, kah olanca hızıyla çarpmaya başlıyor, çarptıkça çarpıyordu!
. . Anton Antoniç ilkin şaşırdı, sonra yüzünü ekşitti,
* Petersburg'un en büyük çarşısı.
58
Yeraltından Notlar
fakat biraz düşündükten sonra bana ödünç verdiği parayı iki
hafta sonra aylığımdan alabileceğine dair bir senet imzalatarak
istediğimi verdi . Böylece her şey tamamlandı: Güzel kunduz
yaka, uyuz rakunun yerini aldı; ben de yavaş yavaş harekete
geçtim . Tabii bu iş, gözü kapalı, bir hamlede yapılamazdı;
ustalıkla, ağır ağır hareket etmek gerekiyordu. Fakat
itiraf ederim, birkaç denemeden sonra ümidimi kaybetmeye
başlamıştım: Bir türlü omuzlarımız birbiriyle tokuşmuyordu!
Yeterince hazırlanamıyor muydum, yoksa son anda cayıyor
muydum bilmem, ama tam birbirimize çarpacağımız
sırada gene herife yol veriyordum, o da beni fark etmeden
geçip gidiyordu . Tanrı bana kararlılık versin diye, adama
yaklaşırken içimden dualar bile okuyordum . Bir keresinde
nasılsa iyice niyetlendim, fakat son anda adama iki verşok
kalmışken gene tabansızlığım tuttu, subayın ayakları arasına
dolaşıverdim . O, bir şey yokmuş gibi, rahatça önümden geçti;
ben de top gibi öteye fırladım . O gece gene hastalanıp
hummaya tutuldum, sayıkladım. Fakat bütün bunlar birdenbire
gayet iyi bir sonuca bağlandı. Hadiseden bir gece
önce, uğursuz niyetimden kesin olarak vazgeçmeye, meseleyi
olduğu gibi bırakmaya karar vermiş, bunun bana nasıl tesir
edeceğini anlamak için son olarak Nevski'ye çıkmıştım .
Birden üç adım ötede düşmanımı gördüm ve nasıl olduğunu
bilmediğim bir kararlılıkla gözlerimi yumup ilerledim ve o
anda omuz omuza gelerek çarpıştık! Bir verşok bile gerilemeden,
onun eşitiymişim gibi yürüyüp geçtim! Bizimki başını
çevirip bakmamış, görmezlikten gelmişti, ama beni gördüğüne
emindim . Hala da eminim! Benden çok daha cüsseli olduğu
için çarpışmadan sarsılmıştım, fakat bunun önemi
yoktu . Maksadıma ulaşmış, bir adım bile çekilmeden, herkese
içtimai bakımdan onunla eşit olduğumu göstererek şerefimi
kurtarmıştım. Eve intikamımı almış olarak döndüm. Pek
memnundum . Zafer coşkunluğuyla İtalyan aryaları söylüyordum
. Size üç gün sonraki halimden bahsetmeyeceğim ar-
59
Fyodor Mihayloviç Dostoyevski
tık; yazımın birinci kısmını, "Yeraltı"nı okudunuzsa kendiniz
tahmin edebilirsiniz. Subayı sonradan başka bir yere atadılar;
belki on dört yıldır onu görmüyorum. Kim bilir ne
alemdedir adamcağız? Kimleri ezip duruyordur.
60
II
Sefihliğimin ardı kesilince dehşetli içim sıkılıyordu. Pişmanlık
duymaya başlıyor, fakat bu mide bulandırıcı duyguyu
da çok geçmeden kendimden uzaklaştırıyordum. Yavaş
yavaş bunlara da alışıyordum. Her şeye çabucak alışırdım
zaten, daha doğrusu uysallaşır, bile bile her şeye katlanırdım.
Bu arada kendimi "güzel ve yüksek şeyler"e vermek, her şeyle
uzlaşmamı sağlayan bir çare olurdu, ama elbette hayallerimde.
Öyle hayaller kuruyordum ki, aralıksız tam üç ay
odamda daldığım hayal aleminde yaşardım. o anlarda, inanın,
paltosunun yakasına telaşla Alman kunduzundan kürk
diken tavşan yürekli zattan tamamıyla farklı olurdum. Birden
kahraman kesiliverirdim. O sırada on verşok boyundaki
teğmen ziyaretime gelse, içeriye adım attırmazdım. Böyle
zamanlarda onu gözlerimin önünde canlandırmayı dahi beceremezdim.
Hayallerimin neler olduğunu, bunların beni nasıl
avuttuğunu şimdi söylemek güç; fakat o zaman bana yetiyorlardı.
Hoş, yalnız o zaman değil, şimdi bile bazen bunlarla
oyalanıyorum. Hayaller beni şu miskin sefahat alemlerinden
sonra daha çok sarar, daha tatlı gelirdi; pişmanlık,
gözyaşları, beddualar, coşkun sevinçlerle dolardım. Bazen
bütün varlığımı öyle baş döndürücü bir sarhoşluk, öyle dört
başı mamur bir saadet kaplardı ki, kalbimde istihza duygusunun
izi bile kalmazdı. Baştanbaşa inanç, ümit, sevgi kesi-
6 1
Fyodor Mihayloviç Dostoyevski
lirdim. Çünkü o anlarda bir mucizeyle, dıştan gelecek bir yenilikle
her şeyin açılıp genişleyeceğine, önümde hayırlı, güzel
ve bilhassa tamamıyla hazır bir çalışma ufku (ne olduğunu
tam olarak kestiremiyordum, ama önemli olan da tamamen
hazır olmasıydı) açılacağına körü körüne inanırdım; yani neredeyse,
beyaz bir at üzerinde, başımda defne çelengiyle dünyanın
orta yerine çıkıveriyordum. Kendimi hiçbir zaman
ikinci derece bir rolde göremiyordum. Gerçek hayatta en sonuncu
kademeye isyansız katlanabilmem bu yüzdendi. Ya
kahraman ya da çamurdan; ikisinin ortası yoktu. Beni mahveden
de buydu zaten. Çünkü çamurdayken, başka zamanda
kahramanım, yalnızca kahramanlar çamurun içinde gizlenebilirler
diye kendimi teselli ediyordum. Düpedüz bir
adam için çamurlanmak ayıp sayılır, halbuki bir kahraman
istediği kadar içine dalsın nasıl olsa çamur bulaşmaz. İşin
dikkate değer yanı, bütün bu "güzel ve yüksek şeyler"in
içimdeki kabarmalara, sefahat dalgasına iyice kapıldığım sıralarda
da gelmesiydi; hem de girdabın tam dibindeyken,
kendini hatırlatmak ister gibi, kısa süren alevlenmeler halinde
hissediliyordu, ama bu beni yaptıklarımdan vazgeçirmiyor,
hatta tam tersine, sefihliğimi büsbütün kızıştırıyor, yemeğin
tadını artıran iyi bir terbiye ödevi görüyordu. Çeşit çeşit
itirazlar, ıstıraplar, zorlu bir iç tahlil bu terbiyenin malzemesiydi;
bu ıstırap ve ıstırapçıklar sözüm ona sefahatime,
kendine has gıdıklayıcı bir zevk, hatta bir anlam veriyor, kısacası,
aşım için bulunmaz bir terbiye oluyordu. Sefahat
alemlerimin kendine göre bir derinliği yok değildi. Zaten ben
öyle düpedüz, aşağılık, avam işi bir sefahati kabul edip o çirkefe
dalabilir miydim? Bu alemlerde beni gece vakti sokağa
sürükleyecek bir cazibe bulmasam gider miydim hiç? Hayır
efendim, asaleti olmayan bir harekete yanaşmazdım ben . . .
Hayallerimde "güzel ve yüksek şeylere dalışlar''ımda aşk
maceraları yaşadım, Tanrım! Bu tamamıyla hayali, herhangi
canlı varlıkla ilgisi olmayan aşklardan öylesine tatmin olu-
62
Yeraltından Notlar
yordum ki, sonradan gerçek, tatbiki bir aşka hiç ihtiyaç duymuyordum;
hatta gerçek bir aşkı lüks bile buluyordum. Her
şeyi tembelce, ama tatlı bir tarzda sanata bağlıyordum; yani
şuradan buradan, şairlerden, romancılardan kaptığım göz
kamaştırıcı, her arzuya cevap verecek hayat sahnelerini, tamamıyla
hazır kurguları hayallerime göre dilediğimce kesip
biçiyordum. Her seferinde kahraman bendim; güya herkesi
yendiğim için üstünlüğümü kabul etmek zorunda kalıyorlardı,
ben de hepsini affediyordum. Tanınmış bir şair, bir mabeyinci
olup aşık oluyor, elime geçen milyonluk servetleri hemen
insanlık yoluna harcıyor, sonra hiç de sıradan olmayan,
içinde bol bol "güzel ve yüksek şeyler" bulunan Manfredvari
kusurlarımı bütün milletin önünde sayıp döküyordum.
Hepsi beni gözyaşları içinde kucaklıyor (öyle yapmasalar ahmaklıklarını
göstermiş olurlardı), ben de yalınayak, boş mideyle
yeni fikirleri yaymak için tekrar yola düşüyor, geri fikirlileri
Austerlitz'de kırıp geçiriyordum. Derken marş çalınıp
genel af ilan ediliyor, Papa Roma'yı terk edip Brezilya'ya
gitmeye razı oluyordu; arkasından, bütün İtalya halkı için
Como Gölü kenarındaki Borghese Villası'nda (bu olaylar
hatırına Como Gölü Roma'ya naklediliyordu) muazzam bir
balo veriliyordu. O sırada, bahçenin çalılığında bir vaka geçiyordu
vs. vs., anlıyorsunuz ya . . . Bunca itiraf, heyecan ve
gözyaşından sonra, bütün bunları uluorta piyasaya çıkarmanın
bayağı, adice bir hareket olduğunu söyleyeceksiniz. İyi
ama neden adice olsun ? Yoksa bunlardan utandığımı, sizlerin
de pekala başınızdan geçmiş vakalardan daha manasız
olduğunu mu sanıyorsunuz baylar? Hem emin olun, bazılarını
hiç de fena tertiplememiştim. Bütün vakalar Como Gölü'nde
geçmiyordu ki . . . Fakat siz haklısınız; gerçekten bu
yaptığıma hem bayağılık, hem alçaklık denir. Ama en bayağı
olanı, kendimi size karşı haklı göstermeye çalışmam. Ondan
da bayağısı, kendimi azarlamaya çalışmam. Neyse, bu
lafın ardı gelmeyecek, gittikçe kepazeleşiyor . . .
63
Fyodor Mihayloviç Dostoyevski
Hayal kurmaya devamlı olarak üç aydan fazla dayanamaz,
içimde şiddetli bir topluma karışma ihtiyacı duyardım.
Benim için topluma karışmak da kısım amirim Anton Antoniç
Setoçkin'in evine gitmekti. Ömrüm boyunca sürekli görüştüğüm
tek adam o oldu, ki şimdi buna da şaşıyorum. Hoş
Setoçkin'e de ancak arada bir, aklıma estikçe, hayallerimden
duyduğum saadet, bende insanlarla, bütün dünyayla hemen
kucaklaşma isteği yarattığında gidiyordum; bu arzuyu gerçekleştirmek
için hiç olmazsa kanlı canlı bir kişi olmalıydı.
Anton Antoniç'e yalnız salı günleri (kabul günüydü) gidilebilirdi;
bu sebeple insanlarla kucaklaşma ihtiyacımı da mutlaka
salı günlerine denk getirmem gerekiyordu. Anton Antoniç,
Pyati Uglov civarında bir evin dördüncü katında, basık
tavanlı, birbirinden ufak dört odacığı olan bir dairede oturuyordu;
eşyası gayet kıt ve hep sarıya çalan renkteydi. İki kızı
ve misafirlere çay dağıtan kız kardeşiyle birlikte yaşıyordu.
Kısa boylu, kalkık burunlu kızlarından biri on üç, öteki
on dört yaşındaydı; durmadan aralarında fiskos edip gülüştükleri
için onlardan çekinirdim. Ev sahibi daima çalışma
odasında, masanın önünde deri kaplı bir kanepede, bizde ya
da başka bir müessesede memur olan kır saçlı bir misafirle
otururdu. Benim sık görmediğim, ama değişmeyen birkaç
misafir daha olurdu. Vergilerden, senato toplantılarından,
maaştan, terfilerden, ekselanstan, göze girmek sanatından
konuşuluyordu. Bu adamların yanında üçer dörder saat aptal
aptal onları dinleyerek, kendim iki lakırdı söylemeye cesaret
edemeden, daha doğrusu beceremeden öylece otururdum.
Sersemleşir, ikide bir terler, birden inme geliverecekmiş
gibi olurdum, ama bu da iyi, yararlı bir şeydi. Eve dönünce
insanlarla kucaklaşmak arzum bir müddet için yatışıyordu.
Setoçkin'den başka Simonov adındaki eski okul arkadaşım
da ahbaplarımdan sayılabilirdi. Aslında Petersburg'da
epey okul arkadaşım vardı, ama onlarla görüşmüyor, hatta
sokakta selamlaşmıyordum. Çalıştığım müesseseyi değiştir-
64
Yeraltından Notlar
meme onlarla bir arada bulunmak istemeyişimin, nefret ettiğim
çocukluk hatıralarımla ilgimi kesmek arzumun sebep olduğunu
da söyleyebilirim. Okulumuza da, orada geçen feci,
kahırlı yıllara da lanet olsun! Sözün kısası, hürriyete kavuşur
kavuşmaz okul arkadaşlarımla ilgimi kesmiştim. Karşılaşınca
selamlaştıklarımın sayısı ikiyi üçü geçmiyordu. Bunlardan
biri olan Simonov da, okuldayken hiçbir özelliği olmayan,
sakin, sessiz bir çocuktu, ama onun oldukça şahsiyet sahibi,
hatta dürüst bir insan olduğunu sezmiştim. Pek dar kafalı olduğunu
da sanmıyorum. Birlikte pek hoş geçen zamanlarımız
da olmuş, ama uzun sürmemiş, hemen aramız bulutlanıvermişti.
Anladığıma göre Simonov bu hatıralardan hoşlanmıyor,
bunları tazeleyerek eski günleri canlandırmak isteyeceğimden
endişe ediyordu. Benden hoşlanmadığından
şüphelendiğim halde, pek emin olmadığım için ara sıra uğruyordum.
Yalnızlığıma dayanamadığım bir perşembe günü, o gün
Anton Antoniç'in kapısının açılmayacağını bildiğim için Simonov'u
hatırladım. Dördüncü kata tırmanırken bu adamın
beni görmekten pek memnun olmadığını, gitmenin lüzumsuzluğunu
düşünüyordum. Fakat her zaman olduğu gibi,
böyle düşünceler sanki inat olsun diye, beni bu çeşit şüpheli
durumlara sürüklüyordu; yine de içeri girdim. Simonov'la en
son aşağı yukarı bir yıl önce görüşmüştüm.
65
III
Simonov'da iki okul arkadaşımızı daha buldum. Üçünün
önemli bir konu üzerinde konuştuğu belliydi. Hiçbiri gelişimle
ilgilenmedi; yıllarca görüşmediğimiz düşünülürse bu
hal tuhaftı. Anlaşılan, onlar için sinek kadar değerim yoktu.
Okulda da hiç sevilmezdim, ama bu kadar küçümsendiğimi
hatırlamıyorum. Küçük görülmeme memurluktaki başarısızlığımın,
düşüklüğümün, kılıksızlığımın vs. sebep olduğunu
anlıyordum tabii, çünkü onlara göre bunlar kabiliyetsizliğimin,
değersizliğimin yaftasıydı. Gene de bu derece aşağı
görülmeyi beklemiyordum. Simonov gelişime bayağı şaşırmıştı.
Zaten önceleri de her ziyaretimde hayret edip dururdu.
Bütün bunlara biraz canım sıkılmıştı; oturup konuşmalarını
dinlemeye başladım.
Ciddi ciddi, hatta heyecanla, ertesi gün uzak bir taşra
iline gidecek subay arkadaşları Zverkov için tertiplemek istedikleri
veda ziyafetinden bahsediyorlardı. Mösyö Zverkov
benim de okul arkadaşımdı. Ondan hele son sınıflarda
iyice nefret ederdim. İlk sınıflarda herkesin sevdiği hoş
yüzlü bir afacandı. Zaten ben de onu sırf güzelliği ve afacanlığı
için çekemiyordum. Hiç çalışkan değildi, gitgide de
kötüleşiyordu; bununla beraber pistonlu olduğu için okulu
başarıyla bitirdi. Son sınıfta ona iki yüz canı olan bir köy
miras kaldı; öğrencilerin çoğu fakir olduğundan Zverkov
66
Yeraltından Notlar
hepimize üstten bakmaya başladı. Birinci sınıf bir alçak olmasına
rağmen, üstten bakarken bile sevimli bir genç gibi
görünebiliyordu. Şerefe, onura dair bütün palavralarına
rağmen -pek azı müstesna- çocuklar Zverkov azdıkça ona
daha çok yaltaklanıyorlardı. Ondan bir çıkar gözettikleri
için değil, onu dünyaya talihli doğmuş bir adam olarak
gördüklerinden böyle yapıyorlardı. Sonra Zverkov bizde
becerikli, zarafette eşsiz bir adam diye nam salmıştı. En çok
buna bozuluyordum. Sert, kendinden emin ses tonundan,
cüretkar ama pek ahmakça nüktelerine duyulan hayranlıktan
nefret ediyordum. Güzel fakat manasız yüzünü (kendi
zeki yüzümle seve seve değişirdim ya ) , asrın ilk yarısının
sonlarına doğru bütün subaylarda görülen laubali hallerini
çekemiyordum. İleride kadınlar konusunda göstereceği başarıları
(sabırsızlıkla beklediği subay apoletlerini takmadan
önce çapkınlığa cesaret edemiyordu ) her fırsatta düello yapacağını
anlatmasına hiç tahammül edemiyordum. Hiç
unutmam, her zaman sessiz sessiz durduğum halde, bir keresinde
ansızın Zverkov'la kapışıverdim: Teneffüste arkadaşlarıyla
gelecekteki çapkınlıklarından bahsediyordu,
sonra güneşte oynaşıp duran bir köpek yavrusu gibi coştu,
köyünde el atmadık tek bir kız bırakmayacağını, bunun
droit de seigneur* olduğunu, karşı gelmeye cesaret edecek
köylülere sopayı basacağını, aşarı iki kat artırıp sakallı keratalara
günlerini göstereceğini söyledi. Bizim grup sözlerini
alkışlarla karşıladı, ama ben lafa karıştım; köylü kızlarla
babalarına acıdığımdan değil, sırf o mendeburun alkışlanmasına
kızdığım için. O gün onu alt ettim ama, Zverkov
aptal olduğu halde hem farfara, hem küstahtı, o yüzden
işi alaya boğdu. Sonunda kahkahayı basınca sanki ben
alt olmuş gibi oldum. Daha sonra da birkaç kere beni zor
duruma düşürdü; hem de bunu hiç kızmadan, gülerek, laf
* Bey hakkı.
67
Fyodor Mihayloviç Dostoyevski
olsun diye yapıyormuş gibi bir hali vardı. Nefretim, hırçınlığını
ona karşılık vermeme engel oluyordu. Okul bitirme
töreninde benimle konuştu, ben de fazla nazlanmadım, ne
yalan söyleyeyim, gururumu okşamıştı; fakat birbirimize
fazla ısınamadık. Sonradan teğmenlere has hovardalıktaki
başarıları hakkında kulağıma bir şeyler çalındı. Zver7
kov'un mesleğindeki başarısından bahsedenler de oldu. Artık
sokakta beni görünce tanımazlıktan geliyordu; besbelli
benim gibi değersiz birisiyle selamlaşmakla kendini küçük
düşürmekten korkuyordu. Onu bir kere de kolunda yaver
kordonuyla, tiyatroda üçüncü sırada otururken gördüm.
İhtiyar bir generalin kızları etrafında yılışıp duruyordu. Üç
yıl içinde kendini epey salıvermiş, hala yakışıklı, çevik göründüğü
halde hafifçe şişmiş, semirmeye başlamıştı; otuzunu
bulunca büsbütün hantallaşacağı belliydi. İşte bizim arkadaşların
veda ziyafeti vermek istedikleri adam bu Zverkov'du.
Kendilerini ona eşit saymamakla beraber arkadaşların
bu üç yıl içinde Zverkov'la ahbaplığı kesmediklerine
emindim.
Simonov'un iki misafirinden biri Rus Almanlarından
Ferfiçkin'di. Ufak tefek, maymun suratlı, alaycı bir aptal
olan Ferfiçkin, okulda daha ilk sınıflardan beri baş düşmanımdı;
aşağılığın, küstahın, tafracının, korkağın biri olduğu
halde yüksekten atmaya bayılırdı. Sık sık ödünç para aldığı
ve bazı menfaatler gözettiği için Zverkov'un etrafında pervane
gibi dönerdi. Simonov'un ikinci misafiri Trudolyubov
dikkate değer birisi değildi, iri yarı, soğuk yüzlü bir subaydı;
oldukça dürüst bir çocuktu, ama ne çeşit olursa olsun başarı
kazanmış kimselerin önünde eğilmeden yapamaz, rütbeyle,
terfiyle ilgili konular dışında konuşamazdı. Zverkov'la
uzaktan akrabalığı vardı ve söylemesi ne kadar manasız görünse
de, bu özellik ona aramızda ayrı bir değer veriyordu.
Beni oldum olası adam yerine koymazdı; fazla nezaket göstermeden
üstünkörü konuşurduk.
6 8
Yeraltından Notlar
Trudolyubov:
- Fena değil, dedi. Adam başına yedişer ruble verirsek,
üç kişi olduğumuza göre, yirmi bir papele iyi bir yemek yeriz.
Zverkov'dan para alacak değiliz ya.
Simonov onayladı:
- Elbette, onu biz davet ediyoruz.
Ferfiçkin general efendisinin yıldızlarıyla övünen arsız bir
uşak gibi kibirle lafa karıştı:
- Peki ama, Zverkov'un bütün masrafı bize bırakacağını
mı sanıyorsunuz? Nezaket icabı kabul etse bile, sonradan
kendisi yarım düzine şampanya açtırır.
Yalnızca yarım düzineye dikkat eden Trudolyubov:
- Dört kişi yarım düzineden sonra ne yaparız? dedi.
Ziyafeti tertiplemekle görevli Simonov:
- Şu halde üçümüz, bir de Zverkov'la birlikte dördümüz,
yirmi bir rubleyle yarın saat beşte Hôtel de Paris'teyiz,
diyerek meseleyi kapattı.
Ben de coşkuyla, hatta biraz da alınmış olarak:
- Ne yirmi biri? dedim. Beni de sayarsanız yirmi bir değil,
yirmi sekiz ruble olur.
Ansızın yaptığım bu beklenmedik önerimin hoş karşılanacağını,
üçünün de beni memnun memnun süzmekten kendilerini
alamayacaklarını sanmıştım.
Ama Simonov bakışlarını benden kaçırarak, hoşnutsuzlukla:
- Siz de mi katılmak istiyorsunuz? diye sordu.
İçimi dışımı ezbere bilirdi. Bu yüzden ona çok öfkelendim:
- Neden olmasın efendim? Arkadaşınız değil miyim, itiraf
edeyim ki, beni unutmanıza epey gücendim . . .
Ferfiçkin kabaca sözümü kesti:
- İyi de sizi nereden bulacaktık?
Trudolyubov kaşlarını çatarak ekledi:
- Zverkov'la öteden beri geçinemezsiniz.
69
Fyodor Mihayloviç Dostoyevski
Ama ben aklıma koymuştum, vazgeçmek istemiyordum.
Nedense sesim titreyerek:
- Sanırım hiç kimsenin beni bu konuda yargılamaya
hakkı yok, dedim. Belki de eski geçimsizliğimiz yüzünden
katılmak istiyorum.
Trudolyubov sırıtarak:
- Aman, sizin şu yüksek konularınız da . . . Anlayana aşk
olsun.
Simonov kesin bir tavırla bana dönerek:
- Pekala siz de gelin, yarın saat beşte Hôtel de Paris'te;
karıştırmayın sakın.
Ferfiçkin başıyla Simonov'a beni işaret ederek alçak sesle:
- Paradan ne haber? diye başlayacak oldu, ama Simonov'un
bozulduğunu görünce sustu.
Trudolyubov kalkarak:
- Pekala, dedi. Madem çok istiyor o da gelsin.
Ferfiçkin de şapkasını alıp, öfkeyle:
- İyi ama, bu arkadaşlar arasında bir şey, dedi. Resmi
bir toplantı değil ki. Belki sizi istemiyoruz . . .
Ferfiçkin giderken benimle vedalaşmadı; Trudolyubov
ise bana bakmadan, başıyla belli belirsiz bir selam verdi ve
çıktılar. Baş başa kalınca Simonov can sıkıntısından ne yapacağını
şaşırarak garip garip bana bakmaya başladı. Oturmuyor,
bana da oturmam için yer göstermiyordu.
- Hımın . . . peki . . . öyleyse yarın. Parayı şimdi verecek
misiniz?
Sonra utanarak:
- Şimdiden bileyim diye soruyorum, diye mırıldandı.
Kızardım ve kızarırken de Simonov'a Tanrı bilir ne zamandan
beri on beş ruble borcum olduğunu hatırladım; hoş
bunu unutmuş değildim, ama ödediğim de yoktu.
- Buraya gelirken böyle bir şey olacağını hiç aklıma getirmemiştim
Simonov . . . Üzgünüm ama yanıma para almayı
unutmuşum . . .
70
Yeraltından Notlar
- Peki, peki, ziyanı yok. Yarın yemekte hesaplaşırız. Ben
öğrenmek için sormuştum. Siz şey . . .
Sözünü yarım bırakarak artan bir sıkıntıyla odada dolaşmaya
başladı. Yürürken topuklarına basarak gürültü çıkarıyordu.
Bir iki dakika sustuktan sonra:
- Sizi rahatsız mı ediyorum? diye sordum.
Simonov birden silkindi:
- Ah hayır! Daha doğrusu evet. Şey, yani, bir yere uğrayacaktım
da . . . Hemen şuracıkta, yakın . . .
Özür diler gibi konuşuyordu.
- Aman Tanrım! Niçin daha önce söylemediniz? diye
bağırdım.
Sonra, kim bilir nasıl başardığım gayet küstah bir tavırla
şapkamı yakaladım.
Beni kapıya kadar geçiren Simonov, ona hiç yakışmayan
telaşlı bir halle:
- Uzak değil. . . şuracıkta, iki adım ötede . . . diye tekrarlıyordu.
Ben merdiven başına çıkınca arkamdan bağırdı:
- Şu halde yarın, tam beşte!
Beni başından savdığına pek seviniyordu. Halbuki ben
hiddetten boğulacak gibiydim. Sokakta yürürken dişlerimi
gıcırdatarak kendi kendime söyleniyordum:
- Sanki şeytan dürttü, şeytan! Hem de şu adi domuz
Zverkov'un hatırına! Tabii ki gitmeyeceğim; elbette gitmem,
ne olacak, mecbur değilim ya! Yarın Simonov'a mektupla
bildiririm.
Fakat öfkelenmernin asıl sebebi, nasıl olsa gideceğimi, inadına
gideceğimi bilmemdi; üstelik gitmem ne kadar münasebetsiz,
yakışıksız düşerse, hevesim de o nispette artacaktı.
Halbuki gitmemek için pek yerinde bir sebebim de vardı:
Parasızdım. Elimde topu topu dokuz rublem kalmıştı.
Yedisini de bir gün sonra uşağım Apollon'a vermem gere-
7 1
Fyodor Mihayloviç Dostoyevski
kiyordu; Apollon, yeme içme kendisinden, ayda yedi rubleye
çalışıyordu.
Apollon huyunda bir adamın parasını sallamak mümkün
değildi. Ama bu ömür törpüsü teresten başka zaman bahsederim.
Ama parasını falan ödemeyip, ne olursa olsun ziyafete gideceğimi
gayet iyi biliyordum.
O geceyi birbirinden kötü rüyalar görerek geçirdim. Bütün
bir akşam okul hayatımın zehirli hatıralarıyla hırpalandığını
için gece de onlardan kurtulamayışını gayet tabiiydi.
Beni o okula, artık hiçbir bağım kalmamış, hiçbir haber almadığım
uzak akrabalarım vermişti; azarlarından iyice sersemlemiş,
o zamanlar bile pis pis düşünen, etrafı sessizce,
vahşi bakışlarla süzen öksüzü başlarından savmak için okula
atmışlardı. Kendilerine benzemediğim için, arkadaşlarımın
hepsi beni hırçın, merhametsiz alaylarla karşıladılar.
Halbuki alaya hiç dayanamıyor, herkes gibi başkalarıyla kolaycacık
kaynaşamıyordum. Daha ilk anlardan beri hepsinden
nefret ettim; ürkek, marazlı, boyumdan büyük bir gurura
gömüldüm. Kabalıklarına karşı isyan duyuyordum. Yüzümle,
hantal vücudumla hayasızca eğlenirlerdi; halbuki bazılarının
öyle manasız suratları vardı ki! Zaten okulumuza
gelenlerin yüz ifadeleri kendiliğinden değişiyor, manasızlaşıyordu.
Bakmaya kıyamayacağınız çocuklar birkaç yıl içinde
bize benziyor, son derece sevimsiz hale geliyorlardı. Henüz
on altı yaşında olduğum halde kabuğuma çekilmiş, onları
hayretle inceliyordum; daha o zamanlar bile görüşlerinin
darlığı, uğraştıkları şeylerin, oyunlarının, konuşmalarının
manasızlığı beni hayrete düşürüyordu. O kadar önemli olayları
fark edemedikleri, insanı etkileyen, hayrete düşüren konulara
ilgisiz kaldıkları için, ister istemez onları kendimden
aşağı saymaya başladım. Hem de bunda yaralı gururumun
kışkırtmasının hiç payı yoktu; Tanrı aşkına, şu gına getirdiğim
"Sen hayaller kurarken onlar artık gerçek hayatı anla-
72
Yeraltından Notlar
mışlardı. . . " gibi beylik lafları önüme sürmeyin. Onların gerçek
hayattan filan anladığı yoktu ve yemin ederim beni en
çok kızdıran da buydu. Hatta tam tersine, en basit, en göze
çarpan gerçekleri şaşılacak bir aptallıkla karşılıyorlardı; o
yaştan beri sadece kuvvete, başarıya tapmaya alışmışlardı.
Doğru, fakat küçük, aşağı görülmesi, ezilmesi adet olmuş
her şey, onların hayasız, merhametsiz alaylarına konu oluyordu.
Akıllarını rütbeyle bozmuşlardı; on altı yaşında delikanlılar
işi az, yan gelip yatılacak işlerden dem vuruyordu.
Şüphesiz bunun sebebini akıllarının kıtlığı kadar, çocukluk
ve ilk gençlik devrelerinde daima gözleri önünde bulunan
kötü örneklerde aramak lazım. İğrenç derecede ahlaksızdılar.
Ahlaksızlıkları gösteriş, yapmacık doluydu; elbette ahlaksızlığın
arasında zaman zaman baş gösteren yapmacık bir
kinizmle gençlik, tazelik de görünüyordu, ama bu tazelik dahi
sevimsizdi, çünkü yaptıklarının hepsi yalana dayanıyor,
yalana bürünüyordu. Hepsinden son derece nefret ediyordum,
ama kendim onlardan da aşağıydım o başka. Sınıf arkadaşlarım
bana aynı duyguyla karşılık veriyorlardı; üstelik
benden tiksintilerini gizlemiyorlardı. Hoş, ben de artık sevgilerini
istemiyordum, istediğim tek şey, onları küçük düşürmekti.
Alaylarından kurtulmak için olanca hırsımla kendimi
derslere verdim ve en iyi öğrenciler arasına girdim. Bu, onların
saygısını kazanmamı sağladı. Hepsi de yavaş yavaş, okuyamadıkları
kitapları okuduğumu, ömürlerinde hiç duymadıkları
(ders programımızda olmayan) konuların yabancısı
olmadığımı yavaş yavaş anlamaya başladılar. Bu durumu yabani,
alaycı bakışlarla karşıladıkları halde manevi üstünlüğümü
kabul etmişlerdi; zaten öğretmenlerimiz de bana bu
yönden önem veriyorlardı. Alaylar kesildi, ama düşmanlık
kaldı, münasebetlerimiz hem soğuk, hem gergindi. Sonunda
dayanamayan ben oldum: Zamanla insan arasına karışmak
dost edinmek ihtiyacını duymaya başlamıştım. Bazılarıyla
arkadaş olmak istedim, fakat hiçbir zaman tabii olamadı-
73
Fyodor Mihayloviç Dostoyevski
ğımdan denemelerim daima boşa gitti. Sonunda bir arkadaş
edinebildim. Ama zorbaca duygular o zaman bile içimde iyice
yer ettiğinden, arkadaşımı kendime esir etmek istedim;
çevresine karşı çocukta bir iğrenme yaratmaya çalışıp aşağılık
muhitiyle münasebetini hemen kesmesini şart koştum. İhtiraslı
arkadaşlığımla zavallıcığı sinir buhranları geçirecek,
gözyaşları dökecek denli ürküttüm; çocuğun saf, hemen teslim
olmaya hazır bir ruhu vardı ve sanki maksadım sadece
onu yenmek, kendime benzetmekmiş gibi, bana tamamıyla
bağlandıktan sonra ondan nefret etmeye başlayarak sırt çevirdim.
Fakat hepsini yenemezdim; zaten arkadaşım öbürlerine
hiç benzemeyen, güç bulunur bir istisnaydı. Okuldan çıkar
çıkmaz ilk işim, lanetler okuyarak bütün bağlarımı koparıp
geçmişin üstünü örtmek için, okulun beni hazırladığı
meslekten uzaklaşmak oldu. . . Hangi şeytan dürtmüştü de
şu Simonov'a gitmiştim! . .
Sabah sanki her şey bir a n sonra başlayacakmış gibi erken
erken yatağımdan fırladım. İçimde, o gün hayatımı kökünden
değiştirecek bir hadise olacağına dair kesin bir inanç
vardı. Böyle şeylere alışık olmadığımdan mıdır bilmem, daima
ufak bir olayın bile her şeyi kökünden değiştirmesini
bekleyip durmuşumdur. Gene de daireye zamanında gittim;
yalnız hazırlığımı yapmak için paydostan iki saat önce sıvıştım.
Ziyafete pek sevinmiş demesinler diye, herkesten önce
gitmemeye ayrıca önem veriyordum. Ama önem verilmesi
gereken binlerce nokta daha vardı ve hepsi de beni halsiz bırakıncaya
kadar sarsıyordu. Çizmelerimi kendi elimle bir daha
fırçaladım; Apollon'a söylesem dünyada yapmazdı, çünkü
günde iki defa ayakkabı fırçalamak onun için usule aykırıydı.
Sonradan fark edip beni küçümsememesi için, fırçayı
antreden aşırarak çizmelerimi gizlice temizledim. Daha sonra
giysilerimi titizlikle gözden geçirdim ve hepsini pek eski,
pek hırpalanmış buldum. Kendimi lüzumundan fazla salıvermiştim.
Resmi giysim oldukça iyiydi, ama bununla yeme-
74
Yeraltından Notlar
ğe gitmek uygun olmazdı. En önemlisi, pantolonumun dizlerinden
birinde kocaman sarı bir leke vardı. Sırf bu lekenin
bile haysiyetimin onda dokuzunu kaybettireceğini hissediyordum.
Böyle düşünmenin küçüklük olduğunu da biliyordum.
"Şimdi düşünmenin sırası değil, gerçek olduğu gibi
karşımızda, " diyor, metanetimi kaybediyordum. Düşüncelerimin
hepsinde lüzumsuz abartmalar olduğunu o zaman da
pekala fark ediyordum, fakat ne yapayım, elimden bir şey
gelmiyor, sıtmaya tutulmuş gibi titriyordum. Şu "teres"
Zverkov'un beni nasıl üstten, soğuk bir tavırla karşılayacağını,
hımbıl Trudolyubov'un bön, karşılık verilmesi güç, küçümser
bakışlarla beni süzeceğini, Ferfiçkin haşeresinin de
Zverkov'un gözüne girmek için küstahça, pis pis sırıtarak
benimle eğleneceğini, Simonov'un bütün bunları fark edip, o
adi kibriyle tabansızlığım için beni nasıl hor göreceğini hayalimde
canlandırdıkça mahvoluyordum; en kötüsü, tüm bunlar
küçük, hiç de edebi olmayan bir sefillikte gerçekleşecekti.
En iyisi oraya gitmemekti. Ama bunu yapmama imkan
yoktu: Çünkü aklıma bir şey takılmaya başladı mı kafam sadece
onunla meşgul olurdu. Bunu yapmayacak olsam, ömrümün
sonuna kadar, "Nasıl, korktun değil mi, korktun,
tam manasıyla korktun! " diye kendi kendimi yerdim. Halbuki
bütün bu "gruba" ve kendime, düşündüğüm kadar tabansız
olmadığımı ispat etmek istiyordum. Ayrıca korkaklık
nöbetleri geçirirken bile onları yenmek, etkilemek, hiç olmazsa
"yüksek fikirlerim ve inkar edilemez nükteciliğim"le
kendimi sevdirme hayalleri kuruyordum. Etkimde kalarak
Zverkov'dan uzaklaşacaklar, o da utancından ezilerek bir
kenarda sessiz sessiz oturacaktı ve ben de onu yenmiş olacaktım.
Zverkov'u ezdikten sonra belki ona el uzatır, hatta
senli benli olmamız şerefine kadeh kaldırırdım; fakat en kötüsü,
en acısı, bunları düşündüğüm sırada hiçbirine gerek olmadığını,
onları ezmeyi, üste çıkmayı içten arzulamadığımı
daha o anda ve kesin olarak anlamamdı. Düşündüklerimi
75
Fyodor Mihayloviç Dostoyevski
başarsam bile, buna herkesten önce bizzat ben metelik vermeyecektim.
Ah, o günün bir an önce sona ermesi için Tanrı'ya
nasıl yalvarmıştım! Tarif edilmez bir üzüntü içinde pencereye
yaklaşarak küçük camı açtım, olanca şiddetiyle yağan
sulusepkenin bulanıklığına daldım . . .
Nihayet külüstür duvar saatim beşi vurdu. Şapkamı kapıp
sabahtan beri aylığını bekleyen ve gururu yüzünden lafı
ilk olarak açmak istemeyen Apollon'a bakmamaya çalışarak
kapıya koştum ve kasten yapar gibi, son elli kapiğimle bir
araba tutarak Hôtel de Paris'e yollandım.
76
IV
Daha bir gün önceden, ilk gelenin ben olacağımı biliyordum.
Ama mesele bu değildi artık.
Ötekiler henüz gelmemişti; bize ayrılan salonu güçlükle
bulabildim. Sofra henüz tamamlanmamıştı. Ne olabilirdi
acaba? Epey soruşturmadan sonra garsonlardan, yemeğin
beş değil, altı için ısmarlandığını öğrendim. Büfedekiler de
aynı şeyi tekrarladılar. Daha fazla sormaktan utandım artık.
Henüz altıya yirmi beş vardı. Saati değiştirdilerse bana da
haber vermeleri gerekirdi, posta diye bir şey var; beni hem
onlara, hem de . . . uşaklara karşı "rezil" etmemeliydiler.
Oturdum; garson sofrayı hazırlamaya başladı, o yanımdayken
içime büsbütün acı düştü. Salonda lambalar yandığı halde
altıya doğru mum da getirdiler. Ama garson, ben gelir gelmez
bunları getirmeyi akıl etmemişti. Bitişik salonda ayrı
masalarda, asık suratlı, hırçın tavırlı iki adam hiç konuşmadan
yemek yiyordu. Ötedeki salonların birinden gürültüler,
hatta haykırışlar geliyordu; kötü bir Fransızcaya karışan
kahkahalara, birtakım bağrışmalara bakılırsa kadınlı erkekli
bir yemekti. Fena halde bunalmıştım. Bu derece tatsız durumları
pek yaşamadığımdan olacak, saat tam altıda hepsi
birden çıkagelince ilk anda, sanki karşımda kurtarıcılarım
varmış gibi sevindim; az kalsın gücenik bir tavır takınmam
gerektiğini unutuyordum.
77
Fyodor Mihayloviç Dostoyevski
Zverkov, besbelli grubun reisi olarak odaya en önde girdi.
O da, öbürleri de gülüyordu; Zverkov beni görünce kurumlu
bir eda takındı, ağır ağır yaklaşarak kırıtır gibi hafifçe
eğilip elini uzattı. Ama bunu aşırı kaçmayan bir tatlılıkla,
ihtiyatla, neredeyse generallere has diyeceğim bir nezaketle
yapmıştı; elini uzatırken de kendini bir tehlikeden korumak
ister gibi bir hali vardı. Halbuki ben tam tersine, Zverkov'un
odaya girer girmez o eski cırtlak kahkahasını koyuvereceğini,
ağzını açar açmaz yavan şakalara, soğuk nüktelere başlayacağını
sanmıştım. Bir gün öncesinden kendimi buna hazırlamıştım,
ama kibirli, hoş görmeye hazır nezaketini hiç beklemiyordum.
Acaba artık kendisini, benden her bakımdan
üstün mü görüyordu? Kendi kendime, "Şu general azametiyle
bana hakaret etmek istiyorsa kendi bilir, altta kalmam, şu
veya bu şekilde ona cevabını veririm," dedim. Ama ya gerçekten
hakaret kastı yoksa, ya şu öküz kellesinde gerçekten
bana üstün olduğu inancı uyandıysa ve beni himaye eder gibi
konuşmasının sebebi buysa ? Bu aklıma gelince hırsımdan
tıkanacak gibi oldum.
Zverkov daha önce onda bulunmayan bir pelteklikle, konuşurken
kırıtarak kelimeleri uzata uzata:
- Yemeğimize katılmak istediğinizi hayretle öğrendim,
dedi. Nedense pek görüşemiyoruz artık. Bizden kaçıyorsunuz.
Ama doğru hareket etmiyorsunuz. Düşündüğünüz kadar
fena insanlar değiliz. Eh, ne olursa olsun, eski ahbaplığımızı
yenilemek bana zevk veriyor . . .
Kayıtsızca öteye dönerek şapkasını pencerenin kenarına
bıraktı.
Trudolyubov:
- Çok beklediniz mi? diye sordu.
Sert, kızgınlıktan patlayacakmış gibi bir sesle:
- Dünkü kon u ş m a mıza uyarak tam beşte geldim,
dedim.
Trudolyubov, Simonov'a döndü:
78
Yeraltından Notlar
- Saati değiştirdiğimizi ona haber vermedin mi?
- Yo, unuttum.
Simonov hiç üzülmeden, benden özür dilemeye lüzum
görmeden mezelere bakmak için dışarı çıktı.
Herhalde bunu pek hoş bulan Zverkov alaylı bir tavırla:
- Vah zavallı, demek bir saattir burada bekliyorsunuz!
diye bağırdı.
Namussuz Ferfiçkin de tıpkı finonun cırlayışını andıran
bir sesle onun arkasından güldü. Durumumu hem eğlenceli,
hem gülünç buluyordu.
Gittikçe artan bir hiddetle Ferfiçkin'in yüzüne bakarak:
- Gülecek bir şey yok bunda ! diye bağırdım, Bana haber
vermeyi ihmal ettiniz. Bu . . . manasızlık bu . . .
Saflıkla benden yana çıkan Trudolyubov:
- Sadece manasızlık olsa neyse, diye mırıldandı. Çok
yumuşaksınız. Buna düpedüz kabalık denir. Yalnız kasıtlı değil
tabii. Şu Simonov nasıl oldu da . . . hımm!
Ferfiçkin gene atıldı:
- Bana böyle bir oyun etseydiler . . .
Zverkov, onun sözünü kesti:
- Keşke yiyecek bir şey getirtseydiniz ya da bizi beklemeden
yemeye başlasaydınız.
Hırçın bir sesle:
- Sizden izin almaya ihtiyacım yok, dedim. Beklediğime
göre . . .
Salona giren Simonov.
- Haydi baylar, yemeğe buyurun, diye bağırdı. Her şey
hazır, şampanyamız da buz gibi olmuş.
Birdenbire bana dönerek, fakat hep öyle, yüzüme bakmadan:
- Adresinizi bilmediğimi unutuyorsunuz, dedi. Nasıl
bul urdum sizi ?
Bana kızgın gibiydi, herhalde dünden beri geçmişimizi
tekrar hatırlamıştı.
79
Fyodor Mihayloviç Dostoyevski
Hep beraber oturduk. Masa yuvarlaktı. Sağımda Simonov,
solumda Trudolyubov vardı. Zverkov karşımda oturuyordu,
Ferfiçkin de yanında, onunla Trudolyubov'un arasındaydı.
- Şey, siz. . . hala bakanlıkta mısınız? (Kelimeleri hep
uzata uzata konuşuyordu. )
Zverkov benimle gerçekten ilgileniyordu. Daha doğrusu
tutukluğumu görerek iltifatlarıyla aklınca bana cesaret vermek
istiyordu. Hiddetle, "Kafasına şu şişeyi yerleştirmemi istiyor
galiba, " diye düşündüm. Böyle yapmacık konuşmaya
alışmadığım için çabucak öfkeleniyordum. Gözlerimi tabağın
içine dikerek, kaba bir sesle:
- . . . dairesindeyim, dedim.
- Peki . . . orası daha mı iyi? Söy-lesenize, eski memuriyetinizi
bırakmanız neden i-cab-etti ?
- Ortada mec-bu-riyet yoktu; keyfim öyle istedi, çıktım.
Artık kendime hakim olamıyor, her kelimeyi Zverkov'dan
üç kat fazla uzatarak konuşuyordum. Ferfiçkin burun
kıvırdı. Simonov beni alayla süzüyordu; Trudolyubov da
yemeğini bırakmış, merakla bana bakıyordu.
Zverkov belli etmek istemese de alınmıştı.
- Şey . . . ne alıyorsunuz peki?
- Ne gibi?
- Ya-ni . . . maaşınız ne kadar?
- Sorguya mı çekiliyoruz?
Gene de aylığımı söyledim. Kıpkırmızı olmuştum.
Zverkov bilgiç bir tavırla:
- Çok değil, dedi.
Ferfiçkin küstah bir eda ile:
- Öyle efendim, bununla lüks lokantalarda yemek yenmez
. . . diye mırıldandı.
- Bence sefaletin ta kendisi . . .
Trudolyubov bunu ciddi söylemişti. Arsız bir acımayla beni
ve üstümü başımı süzen Zverkov oldukça iğneli bir dille:
80
Yeraltından Notlar
- O zamandan beri . . . hayli zayıflamış, değişmişsiniz . . .
diye ilave etti.
Ferfiçkin kıkırdadı:
- Bırakın canım, mahcup etmeyin.
Artık sabrım tükenmişti.
- Mahcup olduğum yok bayım, anladınız mı? Ben bu
" lüks lokanta "da kendi paramla yemek yiyorum Mösyö
Ferfiçkin, başkasının parasıyla değil, haberiniz olsun.
- Nee? Kimmiş o başkasının parasıyla yemek yiyen?
Ferfiçkin pişmiş ıstakoz gibi kızarmış, hiddetli bakışını
bana dikmişti. Fazla ileri gittiğimi anlamıştım.
- Neyse, dedim. Daha makul konulara geçmemiz uygun
olur zannederim.
- Zekanızı ortaya sermek niyetindesiniz galiba.
- Merak etmeyin, burası yeri değil zaten.
- Artık çok oluyorsunuz bayım. Mahut kaleminizde sapıttınız
mı yoksa ?
Zverkov emredercesine:
- Yeter artık baylar, yeter! diye bağırdı.
Simonov:
- Ne saçmalık! diye söylendi.
Trudolyubov doğrudan doğruya bana hitap ederek,
sertçe:
- Saçmalık ya! dedi. Sevdiğimiz bir arkadaşı yolcu etmeden
önce dostça bir toplantı yapalım dedik, kalkmış eski defterleri
karıştırıyorsunuz. Dün bize katılmayı kendiniz istediniz,
bari şimdi ahengimizi bozmayın . . .
Zverkov:
- Yeter yahu, yeter! diye bağırdı. Kesin artık baylar, bir
yere varacağımız yok böyle. İyisi mi size üç gün önce evlenmekten
nasıl kıl payı kurtulduğumu anlatayım . . .
Sonra, üç gün önce evlenmekten nasıl kurtulduğuna dair
açık saçık bir hikayeye başladı. Hikayede evlenmeyle ilgili
tek kelime geçmedi, ama boyuna generallerin, albayların,
8 1
Fyodor Mihayloviç Dostoyevski
mabeyincilerin lafını ediyordu; Zverkov da aralarında daima
kahramandı. Hepsi takdirle gülüyor, iyice coşan Ferfiçkin
ise tiz çığlıklar atıyordu.
Bana aldıran yoktu; uğradığım hakaretin ezikliği içinde
sessizce oturuyordum.
"Tanrım, bu muhit bana yakışır mı! " diye düşündüm,
"Tam bir budala gibi davrandım! Şu Ferfiçkin'e de amma da
yüz verdim. Ahmaklar, sofralarına almakla bana büyük şeref
bağışladıklarını sanıyorlar; asıl benim onlara şeref verdiğimi
anlamıyorlar! Zayıflamışım . . . Giysimmiş . . . Ah şu lanet
olası pantolonum! Zverkov, dizimdeki sarı lekeyi demin
fark etti . . . Etsin, ne çıkar! Hemen, şu dakikada sofradan
kalkıp, şapkamı alarak tek bir kelime söylemeden gitmeliyim
. . . onları küçümsediğimi göstermem lazım! İsterlerse yarın
düello ederiz. Teresler. Yedi rubleme acıyacak değilim ya.
Ama ya öyle sanırlarsa . . . Şeytan alsın topunu! Vız gelir bana
yedi ruble! Şimdi gidiyorum! .. "
Tabii hiçbir yere gitmedim.
Kederimi bastırmak için şaraba yüklendim; Lafitte'i,
Heres'i bardak bardak üstüne yuvarlıyordum. Alışmadığım
için kafam çabucak dumanlandı, içkinin tesiriyle hiddetim
de artıyordu. Birdenbire içimde hepsine, hem de en
acı şekilde hakaret ettikten sonra çıkıp gitmek arzusu
uyandı. Uygun bir an seçerek kendimi göstermeliydim; işte
o zaman " Gülünçlüğüne gülünç ama zekasına diyecek
yok ! " diyecekler ve . . . ve sonra da . . . Sonra hepsinin canı
cehenneme! . .
Mahmurlaşmış gözlerimle hepsini arsız arsız süzdüm. Fakat
beni unutmuş gibiydiler. Kendi aralarında coşkun bir neşe
içindeydiler. Hep Zverkov konuşuyordu. Kulak verdim.
Zverkov, ona aşkını ilan edecek hale getirdiği şahane bir kadından
bahsediyordu (su içer gibi yalan söylüyordu tabii);
bu işte ona samimi bir prens arkadaşı, üç bin cana sahip Hüsar
Kolya yardım etmiş.
82
Yeraltından Notlar
Birdenbire konuşmalarına karışarak:
- İyi ama, dedim, şu üç bin can sahibi Kolya'nız burada
yok, sizi uğurlamaya gelmemiş.
Bir an hepsi sustu. Sonra Trudolyubov beni hakaret dolu
bir bakışla süzerek:
- Daha şimdiden sarhoşsunuz, dedi.
Zverkov bana sessizce, bir böceğe bakar gibi bakıyordu.
Gözlerimi kaçırdım. Simonov acele acele kadehlere şampanya
koymaya başladı.
Trudolyubov kadehini kaldırdı, benden başka herkes
onu izledi.
Trudolyubov Zverkov'a dönerek.
- İyi yolculuklar dileyerek sağlığına içiyorum! dedi. Eski
günlerimiz ve yarınımız için baylar, hurra!
Hepsi kadehlerini boşaltarak Zverkov'u öpmeye davrandı.
Yerimden kımıldamadım; kadehim olduğu gibi dopdolu
önümde duruyordu.
Sabrı tükenen Trudolyubov hiddetle bana döndü:
- Siz içmeyecek misiniz?
- Ben ayrıca, kendi namıma bir spiç* vermek niyetindeyim
. . . ondan sonra içeceğim Bay Trudolyubov.
Simonov:
- Huysuz herif! diye homurdandı.
Sandalyemde doğrularak hararetle kadehimi kavradım;
fevkalade bir olaya hazırlanıyor, ama ne söyleyeceğimi henüz
bilmiyordum.
Ferfiçkin:
- Silence!* • diye bağırdı. Akıl hazinesinin kapıları
açılıyor!
Meseleyi kavrayan Zverkov büyük bir ciddiyetle bekliyordu.
• Speech: Nutuk. (İng. )
* • Sükut ( İng. )
8 3
Fyodor Mihayloviç Dostoyevski
- Teğmen Bay Zverkov! diye başladım. Önce şunu söyleyeyim
ki, basmakalıp laflarla böyle laf edenlerden ve fazla
çıtkırıldımlardan nefret ederim . . . bu birinci madde, ikincisine
gelince . . .
Hepsi birden gürültüyle kıpırdanmaya başladılar.
- İkinci madde, sefahatten ve sefihlerden nefret ederim.
Hele sefihlerden büsbütün! Üçüncü olarak, gerçeği, samimiliği
ve dürüstlüğü severim.
Adeta şuursuz konuşuyordum; bunları nasıl söyleyebildiğime
şaşıyor, dehşetten buz kesildiğimi hissediyordum.
- Fikri seviyorum, Mösyö Zverkov; eşit şartlarla kurulmuş
gerçek arkadaşlığı seviyorum, şey gibi . . . hımın . . . Sevdiğim
bir şey daha . . . Neydi ? Neyse gene de sağlığınıza içeceğim
Mösyö Zverkov. Güle güle gidin, Çerkez kızlarını büyüleyin,
yurdumuzun düşmanlarını öldürün ve . . . ve şey . . .
Sağlığınıza Mösyö Zverkov!
Zverkov oturduğu sandalyeden kalkarak beni selamladı:
- Çok teşekkür ederim, dedi.
Fena halde içerlemiş, yüzü sararmıştı.
Trudolyubov masaya bir yumruk atarak:
- Cehennemin dibine! diye kükredi.
Ferfiçkin incecik sesiyle cırladı:
- Olmaz efendim, bunun hakkı tokattır, tokat!
Sim on ov:
- Defedelim şunu! diye mırıldandı.
Fakat Zverkov bağırarak umumi isyanı önledi:
- Susun baylar, oturun. Hepinize teşekkürler ederim.
Fakat bu adamın sözlerine verdiğim önemi kendim belirtebilirim.
Gururla Ferfiçkin'e döndüm. Yüksek sesle:
- Bay Ferfiçkin, yarın burada sarf ettiğiniz bütün sözlerin
hesabını vereceksiniz, dedim.
- Düello mu demek istiyorsunuz bayım ? Hayhay!
84
Yeraltından Notlar
Düello teklifim o kadar gülünç ve o andaki halime o kadar
aykırı kaçmış olacak ki, hepsi dakikalarca kahkahalarla
güldüler.
Trudolyubov tiksintiyle:
- Bırakın şunu canım! dedi. Kütük gibi olmuş!
Simonov yine söylenmeye başladı:
- Ne diye dün onu da aramıza aldım sanki, kendimi hiç
affetmeyeceğim!
" Şimdi şişeyi alıp kafalarına indirmeliyim," diye düşünerek
şarap şişesini kaptım ve . . . kadehimi ağzına dek doldurdum.
"Yok, yok, sonuna kadar kalmak daha iyi, " diye düşünmeye
devam ettim, "Şimdi gidersem sevinirsiniz baylar.
Dünyada gitmem. İnadıma oturacağım, size metelik vermediğimi
göstermek için sonuna kadar içeceğim. Oturup içeceğim;
sonuçta burası meyhane, ben de hisseme düşen parayı
verdim. Oturup içeceğim, çünkü sizi sadece satrançtaki piyonlar,
hem de oyun dışı edilmiş taşlar gibi görüyorum. Oturup
içeceğim ve . . . şarkı da söyleyeceğim; evet efendim, canım
isterse şarkı da söylerim. Buna hakkım var . . . yani şarkı
söylemek . . . hımın . . . " Fakat şarkı söylemiyordum. Yalnız
hiçbirine bakmamaya çalışıyordum; kayıtsız tavırlar takınarak,
benimle ilk olarak onların konuşmasını sabırsızlıkla
bekliyordum. Yazık ki konuşan olmadı. Halbuki o anda barışmayı
ne kadar istiyordum! Saat sekizi, sonra da dokuzu
çaldı. Sofadan kalkarak kanepeye geçtiler. Zverkov kanepeye
yayılmış, bir ayağını küçük yuvarlak masaya uzatmıştı.
Şaraplarını da oraya taşıdılar. Zverkov gerçekten onlara üç
şişe şampanya ısmarlamıştı. Tabii beni çağırmadı, ötekiler
Zverkov'un etrafını alarak kanepeye oturdular. Adeta huşu
içinde dinliyorlardı. Bu adamı sevdikleri belliydi. Kendi kendime
"Neden, neden ? " diyordum. Arada bir sarhoş coşkusuyla
aşka gelip öpüşüyorlardı. Kafkasya'dan, gerçek tutkudan,
kağıt oyunlarından, görevde önemli mevkilere gelmek-
85
Fyodor Mihayloviç Dostoyevski
ten, hiçbirinin şahsen tanımadığı Hüsar Podharjevski'nin yıllık
gelirinden ve bu gelirden dolayı ona ne kadar imrendiklerinden
ve yine hiçbirinin hayatında görmediği Prenses
D.'nin muhteşem güzelliğiyle zarafetinden söz ettiler; hatta
sözü Shakespeare'in ölümsüzlüğüne kadar vardırdılar.
Odanın diğer yanında, sedirin karşısındaki duvar boyunca,
masayla soba arasında kibirle gülümseyerek volta atıyordum.
Var gücümle onlarsız da idare edebileceğimi göstermeye
çalışıyor, bir yandan da çizmelerimin topuklarını kasten,
sertçe vurarak gürültü ediyordum. Ama hepsi boşunaydı.
Onlar başlarını çevirip bakmadılar bile. Tam önlerinde masadan
sobaya, sobadan masaya hep aynı yerde, saat sekizden
on bire dek bıkmadan, sabırla volta attım. İçimden,
"Canım böyle istiyor, kimse de bana engel olamaz, " diyordum.
Odaya girip çıkan garson, birkaç kez durarak bana
baktı; hızlı dönüşlerim yüzünden başım dönüyordu; kimi
anlarda da sayıkladığımı sanıyordum. Bu üç saat içerisinde
sırtım üç kere terleyip, kurudu. Bazen yüreğimin ta derinlerine
zehir gibi acı veren bir düşünce saplanıyordu: Aradan
on, yirmi, hatta kırk yıl geçse bile yaşamımın bu en iğrenç,
en gülünç, en korkunç dakikalarını nefretle, iğrenerek anımsayacaktım.
Kendimi bile isteye bundan daha acımasızca,
daha fazla aşağılamam mümkün değildi; bunları gayet iyi
anlıyor, ama masayla soba arasında volta atmayı bırakmıyordum.
Bazen de kanepedeki düşmanlarıma dönerek, "Ah,
benim neler hissedip düşünmek kudretinde olduğumu, kültür
seviyemi bir bilseniz! " diyordum içimden. Fakat düşmanlarım,
odada yokmuşum gibi bir tavır takınmışlardı.
Yalnız bir defa, Zverkov Shakespeare'den bahsederken ben
birdenbire alayla gülünce dönerek baktılar. Gülüşüm öyle
yapmacık ve çirkindi ki, konuşmayı birden kestiler ve bir iki
dakika boyunca gayet ciddi bir tavırla onlara aldınnadan
duvarı delip geçmek istermiş gibi duvar boyunca masadan
sobaya gezinişimi seyrettiler. Ama bu da netice vermedi: Be-
86
Yeraltından Notlar
nimle yine hiç konuşmadılar ve iki dakika sonra da ilgilenmez
oldular. Saat on biri çaldı.
Zverkov kanepede doğrularak:
- Haydi baylar, şimdi hedef orası! diye bağırdı.
- Hayhay, elbette! diye mırıldandı diğerleri
Zverkov'a doğru yürüdüm. Kendimi öyle bitkin, ezilmiş
hissediyordum ki, bu durumdan kurtulmak için ölümü bile
göze alırdım! Ateşim vardı, terden sırsıklam saçlarım şakaklarıma
yapışmıştı. Sert, kesin bir tavırla:
- Zverkov! dedim. Sizden af diliyorum. Sizden de Ferfiçkin;
sizden de baylar, hepinizden af diliyorum, çünkü hepinize
hakaret ettim.
Ferfiçkin, zehirli bir sesle ıslık çalar gibi:
- Ha şöyle, yola gel! dedi. Düello senin harcın değil kardeş!
Yüreğime bir ağrı saplandı.
- Yoo, düellodan korktuğum yok Ferfiçkin! Barıştıktan
sonra yarın sizinle dövüşmeye gene hazırım. Hatta ısrar ediyorum;
bunu reddedemezsiniz. Size düellodan korkmadığımı
ispat edeceğim. İlk atış sizin, bense havaya ateş edeceğim.
Simonov:
- Kendi kendini eğlendiriyor işte, dedi.
Trudolyubov dudak büktü:
- İyice saçmaladı.
Zverkov küçümser bir tavırla:
- Müsaade edin de geçelim, yolu kapatıyorsunuz! . . dedi.
Daha ne istiyorsunuz?
Hepsinin yüzleri kızarmış, gözleri parlıyordu; hayli içmişlerdi.
- Sizinle dost olmak istiyorum Zverkov, size hakaret ettim,
fakat . . .
- Bana hakaret mi ettiniz? Si-iiz mi ? Ba-ana mı ? Şunu
bilin ki sayın bayım, siz bana hiçbir zaman, hiçbir koşulda
hakaret edemezsiniz!
87
Fyodor Mihayloviç Dostoyevski
Trudolyubov, konuşmaya son vermek ister gibi:
- Yettiniz artık, çekilin! dedi. Haydi gidiyoruz.
Zverkov:
- Bakın, peşin anlaşalım: Olimpiya benim! diye bağırdı.
Öbürleri gülüştüler:
- Hayhay . . . Gözümüz yok!
Yüzüme tükürülmüş gibi duruyordum. Hep birden gürültüyle
odadan çıktılar; Trudolyubov pek manasız bir şarkı
tutturmuştu. Garsonlara bahşiş veren Simonov biraz geride
kalmıştı. Birdenbire ona yaklaştım. Kesin, ümitsiz bir
tavırla:
- Simonov! dedim. Bana altı ruble verin!
Şaşkın, bön bakışını bana dikti. O da sarhoştu.
- Oraya da mı geleceksiniz bizimle?
- Evet.
- Param yok! diye kesti ve hakaretle gülümseyerek kapıya
yürüdü.
Kaputundan yakaladım. Adeta bir kabusta gibiydim.
- Simonov! Paranız var, gördüm; niçin reddediyorsunuz?
Ben şerefsiz bir adam mıyım? Ne olur eli boş göndermeyin
beni: Ne maksatla istediğimi bir bilseniz, ah bir bilseniz!
Bütün istikbalim, planlarım, her şeyim buna bağlı . . .
Simonov parayı çıkararak yüzüme fırlatır gibi uzattı.
- Bu kadar pişkinseniz alın! dedi ve arkadaşlarının peşinden
koştu.
Bir an yalnız kaldım. Dağınık bir sofra, yemek artıkları,
yerde kırılmış bir kadeh, şarap döküntüleri, sigara izmaritleri
arasında kafamda bir sersemlik, heyecan, kalbimde dayanılmaz
bir ıstırapla dikiliyordum; üstelik yanımda her şeyi
görüp duyan ve meraklı gözlerini bana dikmiş bir garson da
vardı.
- Oraya!.. diye bağırdım. Ya hepsi ayaklarıma kapanarak
dostluğumu kazanmak için yalvaracaklar ya da . . . ya da
Zverkov'u tokatlayacağını!
8 8
v
Merdivenden hızla koşarken:
- Al işte şimdi gerçekle yüz yüze geldin, diye mırıldanıyordum.
Bu ne senin Como'yu bırakıp Brezilya'ya giden Papan,
ne de Como Gölü'ndeki balo!
Aklımdan, "Demek artık bunları alaya alacak kadar alçaldın!
" diye geçti. Kendi kendime cevap verdim:
- Olsun! Nasıl olsa her şey mahvoldu!
Ötekilerin yerinde yeller esiyordu; fakat nereye gittiklerini
biliyordum.
Lokantanın kapısında tek bir gececi Vanka * vardı; büründüğü
gocuk, hala yağan, adeta ılıklaşmış sulusepkenin
altında görünmez olmuştu. Bunaltıcı, kasvetli bir hava vardı.
Kızağa koşulu bodur, tımarsız, alaca beygir de kardan
bembeyaz olmuştu ve aksırıyordu; bunları gayet iyi hatırlıyorum.
Kızağa doğru atıldım. Fakat tam binmek üzere ayağımı
kaldırırken Simonov'un demin bana para verişi aklıma
geldiğinden dizlerimin dermanı kesildi, külçe gibi kızağın içine
yığıldım.
- Yaptıklarım kolay kolay düzelecek şeyler değil, ama
ya hepsini tamir ederim ya da bu gece yok olurum! diye bağırdım.
Hadi çek!
* Vanka, İvan'ın küçültülmüş şeklidir. Arabacıları, köylüler arasında çok
kullanılan bu isimle çağırmak adetti.
89
Fyodor Mihayloviç Dostoyevski
Yola çıktık. Kafamda düşünceler kasırgaya tutulmuş gibi
birbirine karışıyordu.
"Diz çökerek arkadaşlığım için yalvarmazlar. Benimki
hayal; Como Gölü'ndeki balo cinsinden manasız, bayağı, iğrenç
romantik, akla sığmaz bir hayal. Bunun için Zverkov'u
tokatlamaya mecburum. Bunu yapmak zorundayım. O halde
kararım karar: Onu tokatlamaya gidiyorum. "
- Haydi sür!
Vanka dizginleri sallamaya başladı.
" Girer girmez tokatlayacağını. Acaba şamarı atmadan
birkaç sözle bir giriş yapmak lazım mı ? Hayır! Sadece girer
tokatlarım. Hepsi salonda olacak, o da Olimpiya ile beraber
kanepededir. Melun Olimpiya! Bir kere suratımla alay etmiş,
beni istememişti. Olimpiya'yı saçlarından, Zverkov'u da kulaklarından
çekerim. Yok, öyle değil: Bir kulağına yapışır, çeke
çeke odadan sürüklerim, daha iyi. Ötekiler herhalde üstüme
çullanıp döver, sonra da beni dışarı atarlar. Kesin öyle
yapacaklar. Olsun! Gene de ilk tokadı atan, her şeyi başlatan
ben olacağım; şeref kurallarına göre en önemlisi budur,
çünkü Zverkov hakaret damgasını yiyen olur ve yediği şamarı
da dayakla filan değil, ancak düelloyla temizleyebilir.
Benimle dövüşmek zorunda kalacak. Varsın dövsünler beni.
Dövsün nankörler! En çok Trudolyubov yüklenecek, ayı gibi
de kuvvetlidir; Ferfiçkin de bir köşeden sokulup saçlarıma
yapışır muhakkak. Olsun! Bunu bile bile gidiyorum zaten. O
mankafalar zorla da olsa nihayet korkunç gerçeği kavrayacak!
Beni kapıya doğru sürüklerken, hepsinin serçe parmağımdan
daha değersiz olduklarını haykıracağım! "
- Yürüsene arabacı, sürsene! diye Vanka'ya çıkıştım.
Öyle vahşice bağırmıştım ki, adamcağız olduğu yerde
zıpladı, kırbacını salladı.
"Sahaha karşı dövüşürüz; niyetim öyle. Daireye de elveda.
Ferfiçkin demin daire değil, kalem dedi . . . Fakat silahları
nereden alacağız? Saçmalık! Aylığımı peşin alırım olur bi-
90
Yeraltından Notlar
ter. Ya barutla kurşun? Bu, şahitlerin işi. İyi ama bütün bunlar
sabaha kadar nasıl yetişir? Hem kendi şahidimi nerden
bulurum? Tanıdığım yok ki . . . "
- Saçmalık! diye bağırdım yüksek sesle. Saçmalık!
"Yolda ilk başvuracağım kimse, suda boğulan birisini
kurtarmaya nasıl mecbursa, düelloda şahitliği kabul etmeye
de öyle mecburdur. Böyle hallerde durumun garipliğine bakılmaz.
Hatta yarın doğrudan doğruya daire müdürümüzden
şahidim olmasını rica etsem, o bile şerefli bir insan olarak
bunu kabul etmek ve gizli tutmak zorundadır! Anton
Antoniç . . . "
Fakat o anda tasarılarımın manasızlığını, madalyonun
öbür tarafını olanca açıklığıyla gördüm; ama gene de . . .
- Çek arabacı, çek diyorum sana kerata!
Gariban sitemle:
- Eh ama beyim! diye söylendi.
Birdenbire soğuk bir ürperti hissettim.
"Yoksa . . . yoksa doğruca eve dönmek daha mı iyi olur?
Ah Tanrım! Ne diye dün şu ziyafete gitmeyi kafama koydum?
Fakat başka türlü yapamazdım! Ya o masayla soba
arasında üç saatlik mekik dokumalarını? Yoo, bu gidip gelmelerin
hesabını onlar, başka kimse değil, onlar ödeyecek!
Bu hakareti temizlemek zorundalar! "
- Çek arabacı!
"Ya beni karakola götürürlerse? Ama cesaret edemezler!
Rezaletten çekinirler. İster misin Zverkov benimle düello etmeyi
küçüklük sayıp kabul etmesin? Kesin öyle yapar, ama
o zaman onlara gösteririm ben . . . Yarın Zverkov yola çıkarken
araba durağına koşar, tam arabaya binerken ayağından
yakalar, kaputunu çekerim. Ellerine yapışıp ısırır, çimdiklerim,
'Gözü kararan insanın neler yapabildiğini hepiniz görün
! ' derim. O kafama yumruğunu indirirken ötekiler arkadan
atılıp beni pataklamaya başlarlar. Orada bulunanlara
'Şu zıpçıktıya bakın, suratında tükürüğümle Çerkez kızları-
9 1
Fyodor Mihayloviç Dostoyevski
nın kalbini fethetmeye gidiyor! ' diye bağırırım . . . Tabii bu
benim sonum olacak! Ondan sonra dairenin kapısı yüzüme
kapanacak. Beni yakalayarak mahkemeye verecek, önce memuriyetten
atıp sonra hapse tıkacak, Sibirya'ya sürecekler.
Vız gelir bana! On beş yıl sonra hapisten çıkınca pejmürde
kılıklı bir dilenci olarak gene peşini bırakmayacağım. Bir il
merkezinde yerleşmiş bulacağım onu. Evlenmiş, mesut bir
yuva kurmuş olacak. Yetişkin bir de kızı . . . Ona, 'Şunlara
bak zalim,' diyeceğim, 'Çökmüş yanaklarıma, üstümden dökülen
şu partallara bak! Senin yüzünden her şeyimi, istikbalimi,
saadetimi, sanatımı, sevdiğim kadını hepsini kaybettim.
İşte silahlar. Ben silahımı boşa atıyor ve . . . ve seni affediyorum!'
Bunu söylerken havaya ateş edip ortadan kaybolurum
. . . "
Bütün bu sıraladıklarımın "Silvio"dan* Lermontov'un
"Maskarad"ından parçalar olduğunu pekala biliyordum, yine
de gözlerim yaşaracak kadar duygulanmıştım. Birdenbire
öyle bir utanç duydum ki, kızağı durdurarak indim, sokağın
ortasında karda öylece kalakaldım. Vanka şaşkın şaşkın,
arada bir iç geçirerek bana bakıyordu.
Ne yapmalıydım? Oraya gitmem basbayağı saçmalıktı,
ama niyetimden de cayamazdım, çünkü sonunda . . . Tanrım!
Artık gitmemek olur muydu hiç! Bunca hakaretten sonra !
- Hayır, olmaz! diye bağırarak tekrar kızağa atladım.
Kader böyleymiş, alnımın yazısı bu! Çek, oraya çek !
Sabırsızlıkla arabacının boynuna bir yumruk indirdim.
Zavallıcık:
- Ne oluyorsun bey, niye vuruyorsun? diye sızlandı.
Gene de atı öyle bir kırbaçladı ki, hayvancağız çifte atmaya
başladı.
Kar hızını artırmıştı, ama aldırdığım yoktu; paltomun yakasını
açmıştım. Artık kafamda her şey silinmişti; Zverkov'u
* Puşkin'in "Atış" adlı öyküsünün kahramanı. (Rd.n.)
92
Yeraltından Notlar
tokatlamaya öyle kararlıydım ki, dehşetle, bunun kesinlikle
ve hemen şimdi gerçekleşeceğini, hiçbir kuvvetin bunu durduramayacağını
hissediyordum. Kar bulutu arasında tek tük
görünen sokak fenerleri cenaze alayındaki hazin meşaleleri
andırıyordu. Kar paltomdan redingotuma, boyunbağımın
içine dolmuş eriyordu, ama yakamı kapatmadım: Nasıl olsa
her şey mahvolmuştu! Nihayet vardık. Kendimi bilmez bir
halde kızaktan atlayarak merdiveni koşa koşa çıktım ve kapıyı
yumruklamaya, tekmelemeye başladım. En çok ayaklarım,
dizlerim acıyordu. Kapıyı, sanki gelişimi bekliyormuş
gibi hemen açıverdiler. ( Gerçekten de Simonov, birisinin daha
geleceğini haber vermişti; buraya hep haberli gelmek ve
umumiyetle ihtiyatlı hareket etmek lazımdı. Ev, polislerimizin
çoktandır temizlediği, o zamanın "moda mağazalarından"
biriydi. Gündüzleri gerçekten mağaza olan bu binaya
geceleri ancak tavsiye üzerine misafir kabul edilirdi. ) Hızlı
adımlarla karanlık dükkandan geçip içeride tek bir mum yanan,
iyi bildiğim salona geçince şaşkınlıktan durakladım:
Ortada kimsecikler yoktu. Birisine:
- Neredeler? diye sordum.
Tabii hepsi dağılıp gitmişlerdi . . .
Karşımda alık alık sırıtan kadın ev sahibiydi; beni az çok
tanıyordu. Bir dakika sonra kapı açıldı, başka birisi girdi.
Fakat ben hiçbirine bakmadan odada dolaşıyor ve sanırım
kendi kendime konuşuyordum. Sanki ölümden kurtulmuş
gibiydim ve bunu bütün varlığımla hissediyordum:
Keşke tokadı da atabilseydim, mutlaka ama mutlaka tokatlardım!
Ama hiçbiri yoktu . . . hepsi kaybolmuş, durum değişmişti!
. . Bakınıp duruyordum. Hala kendime gelememiştim.
O aralık gözlerim salona giren kıza takıldı: Karşımda
genç, körpe, biraz solgun bir yüz gördüm; kızın düz, koyu
kaşlarıyla ciddi, sanki hayret dolu bakışı hoşuma gitti. Sırıtsaydı
ondan nefret edecektim. Henüz düşüncelerimi toparlayamadığımdan,
kendimi zorlayarak, dikkatle yüzüne bak-
93
Fyodor Mihayloviç Dostoyevski
maya çalıştım. Kızın yüzünde saflık, yumuşaklık ve tuhaf
denecek derecede ciddilik okunuyordu. Ama bu halinin ona
burada kaybettirdiğini düşündüm; bizim budalalardan hiçbiri
onu fark etmemişti herhalde. Gerçi uzun boyluydu, sağlıklı,
biçimli bir vücudu vardı, ama çok da güzel sayılmazdı.
Çok sade giyinmişti. Kötü bir hissin etkisinde kıza doğru
yürüdüm . . .
O aralık tesadüfen aynada kendimi gördüm. Karmakarışık
saçlarım, altüst olmuş sapsarı, haşin, çirkin yüzümü son
derece iğrenç buldum. "Pekala, varsın öyle olsun," diye düşündüm,
" beni çirkin bulursa daha memnun olurum . . . "
94
VI
Bölmenin öbür yanından çalar saatin, birinin son nefesini
andıran hırıltılı sesi duyuldu. Tabii olmayan bu uzun hırıltıyı
yere bir şey devrilince çıkan sesi andıran tiz, gayet çirkin
sesler takip etti. Saat ikiyi çalmıştı. Birden kendime geldim;
zaten derin uyumuyor, biraz kestiriyordum.
Kocaman bir elbise dolabı, şuraya buraya dağılmış şapka,
elbise kutuları, bir sürü paçavra, elbise parçaları, dar, basık,
karanlık odayı tıka basa doldurmuştu. Odanın bir ucunda,
masanın üstünde duran mum parçası tükenmek üzereydi.
Zaman zaman hafifçe parlayıveriyordu. Birkaç dakika
sonra ortalık tam bir karanlığa gömülecekti.
Ayılmam güç olmadı; her şey birdenbire, kolaylıkla, saldırmak
için fırsat kolluyormuş gibi kafama hücum ediverdi.
Zaten ondan önce de zihnimin bir köşesinde, bir türlü silemediğim,
uykulu hayallerimin etrafında dolaştığı sabit bir
nokta vardı sanki: İşin tuhafı, uyandıktan sonra o gün başıma
gelenlerin hepsini, uzun süre önce, çoktan olup bitmiş
şeyler gibi hatırladım.
Kafam iyice sersem gibiydi. Sanki kafamın üstünde bir
şey uçarak bana çarpıyor, kışkırtıyor, rahatsız ediyordu.
İçimde yine sıkıntı ve hırs kabarıyor, taşacak yol arıyordu.
Birdenbire yanımda beni merak ve ısrarla inceleyen bir çift
göz gördüm. Bakışı soğuk, kayıtsız, gamlı, tamamıyla yabancıydı
ve insana ağırlık veriyordu.
95
Fyodor Mihayloviç Dostoyevski
Kafamda kasvetli bir düşünce beliriverdi ve tıpkı rutubetli,
havasız yeraltına inerken duyduğum sıkıcı duyguyu
andıran berbat bir duygu vücuduma yayıldı. Kara
gözlerin beni ancak şimdi incelemeye başlaması hiç de
tabii değildi. Bu mahlukla iki saat içinde tek kelime konuşmadığımı,
buna hiç lüzum görmediğimi hatırladım;
hatta demin bu halden hoşlanmıştım bile. O anda, aşkın
olmadığı yerde ola nca kabalığı ve hayasızlığıyla başlayan
fuhşun manasızlığını ve örümcek misali iğrenç bir
şey olduğunu apaçık görebiliyordum. Gözlerimizi birbirimize
dikerek uzun uzun bakıştık, ama kız ne bakışlarını
kaçırdı ne de manasını değiştirdi; sonunda korkuya
kapılmıştım. Bu durumdan bir an önce kurtulmak için
kesik kesik:
- Adın ne senin ? diye sordum.
- Liza.
Hemen hemen fısıldayarak, ama oldukça soğuk bir
tavırla cevap vererek bakışlarını kaçırdı.
Ses çıkarmadım. Sonra sıkıntı içinde ellerimi başımın
altına koyup tavana bakmaya başladım. Kendi kendime
konuşur gibi mırıldandım:
- Bugünkü hava da . . . karlı . . . Berbat!
Kız cevap vermedi. Çok çirkindi tüm bunlar. Az sonra
başımı ona doğru çevirerek adeta öfkeyle:
- Buralı mısın? diye sordum.
- Hayır.
- Nerelisin ?
- Riga'danım, dedi.
- Alman mısın ?
- Rusum.
- Buraya geleli çok oldu mu?
- Nereye ?
- Bu eve.
- İki haftadır . . .
96
Yeraltından Notlar
Konuşması gitgide kesikleşiyordu. Mum sönmüştü; yüzünü
seçemiyordum.
- Annen baban var mı?
- Evet . . . hayır . . . var . . .
- Onlar nerede?
- Orada . . . Riga'da.
- Neyin nesidirler?
- Öyle işte . . .
- Ne öylesi? Ne iş tutarlar, kimlerdendir?
- Oranın yerlilerinden.
- Beraber mi otururdunuz?
- Evet.
- Kaç yaşındasın?
- Yirmi.
- Niye bıraktın onları?
- Öyle . . .
Bu öyle, " Bırak artık, canımı sıkma," demekti. Sustuk.
Niçin kalkıp gitmediğimi Tanrı bilir. İçim daralıyor, bunalıyordum.
O günün olayları karmakarışık bir şekilde aklıma
gelmeye başladı. Birdenbire, sabah daireye yetişmeye çalışırken
sokakta gördüğüm bir sahneyi hatırladım. Konuşmak
istemediğim halde, kazayla ağzımdan kaçırıverdim:
- Bugün bir tabutu kaldırırken az kalsın düşürüyorlardı.
- Tabutu mu?
- Evet, Sennaya'da; bir bodrumdan çıkarıyorlardı.
- Ne bodrumu ?
- Bodrum değil de, bodrum katı . . . oraları bilirsin . . . kötü
bir evdi . . . Etraf öyle pisti ki . . . Çöp, meyve kabukları . . .
kokudan durulmuyordu . . .
Bir sessizlik oldu. Sırf sessizliği bozmak için gene başladım:
- Doğrusu bugün cenaze çıkacak gün değil!
- Niye?
- Kar . . . çamur . . . (Esnedim. )
97
Fyodor Mihayloviç Dostoyevski
Kız, kısa bir sessizlikten sonra:
- Hepsi bir, dedi.
- Yok, böylesi pek fena . . . (Yeniden esnedim. ) Mezarcılar
karın altında ıslandıkça küfrü basar. Mezarın içi de su
dolar kesin.
- Mezarda su ne arar?
Bunu merakla, fakat daha kesik, sert bir sesle sormuştu.
içimden bir şeyler dürtmeye başladı.
- Tabii, dipte altı verşok kadar su birikir. Volkovo'da bir
tek kuru mezar kazamazsın.
- Neden?
- Nedeni var mı ? Orası rutubetli bir yer de ondan. Buraları
hep bataklık zaten. Ölüyü de doğruca suyun içine bırakırlar.
Kaç kere kendim gördüm . . .
(Ne görmüş ne de Volkovo Mezarlığı'na adım atmıştım;
yalnızca başkalarından duymuştum) .
- Ölmekten korkmuyor musun?
Kendini korumak ister gibi:
- Neden ölecekmişim? dedi.
- Günün birinde öleceksin elbet; hem de tıpkı söylediğim
kız gibi . . . Şey, o da senin gibi bir kızdı . . . Veremden ölmüş.
- Kızcağız hastanede ölseydi keşke . . .
(Kızcağız dediğine göre, olayı duymuş galiba, diye düşündüm.
)
Münakaşa beni gitgide sarıyordu.
- Patrona borcu varmış. Veremli olduğu halde sonuna
kadar o evde çalışmış. Etraftaki arabacılar askerlere anlatıyordu.
Belli ki ahbaplıkları vardı. Gülüşüyorlardı. Sonra da
kızı anmaya meyhaneye gitmeye hazırlanıyorlardı. (Bunların
çoğunu uydurdum. )
Bir sessizlik daha oldu. Kıpırdanmıyordu bile. Devam
ettim:
- Peki, hastanede ölmek daha mı iyi sanki ?
98
Yeraltından Notlar
- Hepsi bir değil mi? Hem durup dururken ne diye öleyim?
- Şimdi ölmezsen bile sonunda olacağı bu.
- O zaman düşünürüz . . .
- Tamam! Bugün gençsin, güzelsin, körpesin; değerin de
ona göre tabii. Ama bir yıl bu hayatı sürdükten sonra ne hale
gelirsin bakalım; çöker, solarsın.
- Bir yıl içinde mi?
- O kadar değilse bile, bir yıl sonra daha az para edeceğin
kesin, diye kötücül bir haz içinde devam ettim. Buradan
daha aşağı, daha kötü bir eve düşersin. Bir yıl daha geçince
ondan da kötü, üçüncü bir yere atarlar, altı yedi yıl sonra sıra
Sennaya bodrumlarına sıra gelir. O kadar olsa, şükret.
Ama bunların üstüne bir de hastalığa tutul ursan . . . ciğerlerin
zayıflar, soğuk alırsın ya da bunun gibi bir şey . . . Bu hayatta
hastalık da insanı kolay kolay bırakmaz. Ölür gidersin.
- Ölürüm, ne olacak?
Sesi hırçındı, yattığı yerde hızla kıpırdandı.
- Yazık olur.
- Kime?
- Hayatına.
Sessizlik oldu.
- Nişanlın var mıydı senin?
- Neden soruyorsunuz?
- İstersen söyleme, seni zorlayacak değilim. Bana ne.
Niye darıldın? Sen de kendine göre acılar çekmişsindir. Bunlar
beni ilgilendirmez, ama ne de olsa acıyorum . . .
- Kime?
- Sana.
Yine kıpırdanıp duyulur duyulmaz bir sesle:
- Ziyanı yok . . . diye mırıldandı.
Bu hali sinirime dokundu. Şuna bakın! Ben tatlı tatlı konuştuğum
halde o . . .
- İyi ama, ne sanıyorsun, tuttuğun yol iyi yol mu?
99
Fyodor Mihayloviç Dostoyevski
- Hiçbir şey sandığım yok .
- E n kötüsü b u zaten. Daha geç kalmadan kendine gel.
Henüz vakit var. Gençsin, güzelsin; birisini sevip evlenebilir,
mesut olursun . . .
Lafımı ağzıma tıkarcasına sert bir sesle kestirip attı:
- Her evlenen mesut olmaz!
- Hepsi olmaz, doğru; gene de evlilik buradaki hayatından
daha iyidir. Kıyaslanmayacak derecede iyidir. Hele aşk
olduktan sonra saadetsiz yaşanabilir. Hayat, kederiyle, acısıyla
da güzeldir. Yaşamak nasıl olursa olsun arzu edilir. Halbuki
burada . . . çirkeften başka ne var? Ü f!
Başımı tiksintiyle öteye çevirdim. Artık soğuk, boş konuşmuyordum.
Yavaş yavaş neler söylediğimi fark etmeye,
heyecanlanmaya başlamıştım. Köşemde tek başımayken
biriktirdiğim fikirleri dökmek için sabırsızlanıyordum.
İçimde bir şey alevlenmiş, önümde bir gaye " belirmişti
" sanki.
- Benim burada bulunuşuma bakma, dedim. Ben sana
örnek olamam. Aslında belki senden de fena bir adamım . . .
Sonra hemen kendimi aklamaya çalıştım:
- Gerçi buraya sarhoş olduğum için geldim. Hem de kadınla
erkek bir olmaz. Aralarında dağlar kadar fark var. Ben
böyle yerlerde istediğim kadar kirleneyim, gene de kimsenin
esiri olmadığımdan canım isteyince çeker giderim. Bir silkinişte
üzerimde tek bir leke kalmaz, tertemiz olurum. Ama
sen öyle değilsin. Sen esirsin. Evet, esir! İraden dahil, her şeyini
teslim ediyorsun. İlerde zincirlerini koparmak istesen de
elinden gelmez: Bunlar seni gitgide daha sıkı, kıskıvrak bağlar.
Bu zincirlerin ne melun olduklarını gayet iyi bilirim. Sana
daha başka şeylerden bahsetmeyeceğim, muhtemelen anlayamazsın
zaten; söyle bakalım: Şu patrona borçlu musun ?
Gördün m ü !
Halbuki kız bana cevap vermemişti; sessizce söylediklerimi
dinliyordu.
1 00
Yeraltından Notlar
- İşte sana bir zincir! İşi öyle sıkı tutarlar ki, dünyada
kurtulamazsın. Ruhunu şeytana satmaktan farkı yok, sonra
. . . Ne biliyorsun, belki ben de . . . bedbaht bir insanım; belki
kendimi bu çirkefe bile bile, iç sıkıntısından atıyorum. İnsanlar
kederden içerler bazen, işte ben de kederden buradayım
belki. Söyle şimdi, iyilik bunun neresinde? Demin seninle
. . . birleştik . . . Ama birbirimize tek kelime söylemedik; daha
sonra sen de, ben de vahşiler gibi gözlerimizi dikerek birbirimize
bakmaya başladık. Sevişmek bu mu ? İnsanlar böyle
mi birleşmeli ? Buna rezaletten başka ne denir, rezalet işte!
Telaşlı, tiz bir sesle beni onayladı:
- Evet!
Bu "evet"i söylerken gösterdiği telaş beni hayli şaşırttı.
Demin yüzüme bakarken o da bunları mı düşünüyordu acaba
? Şu halde bazı fikirleri kavrayacak kabiliyette miydi? "Bu
yakınlık ilgiye değer," diye düşündüm; neredeyse hazzımdan
ellerimi ovuşturacaktım, " böyle taze bir ruhu etkilemek pek
güç olmayacak! . . "
B u oyuna kendimi iyice kaptırmıştım.
Kız başını bana yaklaştırdı; karanlıkta dirseğine dayandığını
seçebildim. Belki de beni inceliyordu. Gözlerini görmediğime
üzülüyordum. Derin derin soluk aldığını duyuyordum.
Biraz yüksekten bakan bir ses tonuyla:
- Niçin memleketinden buralara geldin? diye başladım.
- İşte . . .
- Halbuki babanın evinde kim bilir ne kadar iyiydin!
Ne de olsa doğup büyüdüğün yuva; rahattın, başına buyruktun.
- Ya daha kötüyse ?
" Bam teline basmak lazım," diye düşündüm, "Duygusallık
pek işe yaramayacak galiba. "
Ama bu düşünce bir anlığına aklımdan geçmişti. Yoksa
yemin ederim, kız beni gerçekten ilgilendirmişti. Bu yüzden
1 0 1
Fyodor Mihay/oviç Dostoyevski
olacak sinirlerim biraz gevşemiş, sakinleşmiştim. Hile ile his
kolay bağdaşırmış derler.
Acele, acele:
- Tabii, her şey mümkün, dedim. Eminim, seni birisi incitti,
öyleyse senin onlara değil, daha çok onların sana karşı
suçu var. Hayatın hakkında henüz hiç bilgim yok, ama senin
gibi bir kız, buraya kendi isteğiyle düşmez . . .
- Nasıl bir kızım ben?
Bunu gayet yavaş söylediği halde duymuştum.
"Tüh, şimdi de sıra tatlı söze geldi. Durum kötü. Ama
belki de iyi . . . " Susuyordu.
- Bak Liza, sana kendimden bahsedeyim. Küçükken benim
de ailem olsa, şimdiki gibi olmazdım. Bunu sık sık düşünüyorum.
Bir ailenin hayatı ne kadar kötü gitse, gene de
ana baba insana düşman, yabancı olmaz. Yılda bir olsun
sevgi gösterirler. Hiç olmazsa o zamanlar bir yuvan olduğunu
anlarsın. Ben ailesiz büyüdüm; belki de ondan böyle . . .
duygusuz oldum.
Biraz bekledim.
"Anlamıyor galiba," diye düşündüm. " Benimki de gülünç;
akıl hocalığına kalktım. "
- Bir kızım olsaydı, onu oğullarımdan daha çok severdim
zannederim.
İlgisini çekmek için, kazara olmuş gibi hafifçe ona dokundum.
Kızardığımı itiraf ederim.
- Neden peki?
Hah, dinliyordu !
- Bilmem, öyle işte Liza. Bir baba tanırdım, yüze gülmez,
sert bir adamdı, ama kızının önünde diz çöker, ellerini
ayaklarını öper, seyre doyamazdı. Kızı baloda dans ederken
adamcağız beş saat aynı yerde gözlerini ona dikip hayran
hayran seyrederdi. Kızının sevgisiyle aklını bozmuştu. Kızı
eğlenceden sonra yorgun düşer uyur; babası uyanarak gider,
mışıl mışıl uyuyan yavrusunu öpüp koklar, onu kutsardı.
1 02
Yeraltından Notlar
Kendisi yağlı elbiseyle gezer, kimseye zırnık koklatmazdı, fakat
son parasını bile kızına harcar, pahalı hediyeler alırdı; beğendirince
de sevincinden deli olurdu. Babalar, kızlarına daima
annelerden daha düşkün olur. Bazıları kızlarını evlerinde
prensesler gibi yaşatırlar! Zannederim, kızım olsa kocaya
vermezdim.
Liza, hafif bir gülümsemeyle:
- Nasıl olur, dedi.
- Yemin ederim kıskanırdım. Elin adamını nasıl öper,
onu nasıl öz babasından fazla sever? Bunu düşünmek bile
acı geliyor bana. Tabii bunlar saçma, sonunda herkes alışır.
Fakat bana öyle geliyor ki, onu evlendirinceye kadar kendim
harap olur, isteyenleri bir bir ıskartaya çıkarırdım. Sonunda
kendi sevdiği adama verirdim. Ama kızın gönlünü kaptırdığı
adam, babanın gözüne daima isteklilerin en kötüsü görünür.
Bu hep böyledir. Ailelerin çoğunda bu yüzden anlaşmazlıklar
çıkar.
Liza birdenbire:
- Kızlarını şerefiyle vermek şöyle dursun, satmak için
can atan aileler var, dedi.
Hah! Demek mesele buydu!
- Bu, Tanrı, sevgi nedir bilmeyen uğursuz ailelerde olur
Liza. Sevginin bulunmadığı yerde aklı da arama. Böyle aileler
vardır, ama onların sözünü etmiyorum. Böyle konuştuğuna
göre besbelli tatlı bir aile hayatı geçirmedin. Kim bilir ne
kadar bedbahttın? Bu çoğu zaman yokluktan ileri geliyor.
- Beylerin halleri daha mı iyi? Namuslu insanlar fakirken
de iyi yaşıyorlar.
- Hımın . . . orası öyle. Belki haklısın. Yalnız bir de şu var
Liza: İnsana yalnız keder, acı batar da saadetimizi fark edemeyiz.
Halbuki hakkıyla bakınca dünya nimetlerinden hepimizin
nasibi olduğunu görürüz. Bir ailede her şey yolundaysa,
kocan iyiyse, seni seviyor, üstüne toz kondurmuyor, bir
an bile gözünü senden alamıyorsa Tanrı'nın kutsadığı, mesut
1 03
Fyodor Mihayloviç Dostoyevski
bir ailesiniz demektir. Hatta acılı zamanlar bile iyidir, zaten
acısız insan mı var? Belki evlenir, kendin de anlarsın. Ama şu
muhakkak ki, sevdiğin adamla evlenirsen, hiç olmazsa ilk
zamanlar tam manasıyla mesut olursun. Bu hep böyledir, ilk
zamanlarda karıkoca kavgaları bile tatlıya bağlanır. Bazı kadınlar
vardır, kocalarını ne kadar çok severlerse o kadar kavga
çıkarırlar. Ciddi söylüyorum; ben böyle birini tanırdım:
" Çok sevdiğim için sana eziyet ediyorum, kıymetini bil,"
derdi. Aşkın insana böyle şeyler yaptırdığını, insanın sevdiği
kimseyi üzmekten hoşlandığını bilir miydin? Bunu en çok
kadınlar yapar. Hem yapar, hem de içlerinden, " Sorıradan
onu öyle sevip okşayacağım ki, şimdi bu kadarcık eziyete
katlansın," diye geçirirler. Böyle ailelerin hayatları neşe, huzur,
sessizlik, namusla doludur . . . Bazı kimseler de kıskanç
olur. Böyle bir kadın tanırdım. Kocası bir yere çıkınca gece
yarısı bile olsa dayanamaz, peşinden sokağa fırlar, usulcacık
izlerdi. "Nereye gitti acaba; filan yerde, bilmem kimin evinde,
falan kadınla olmasın? " diye şüphelenir dururdu. Doğru
hareket etmediğini bilir, üzüntüden içi içini yerdi, ama ne
yapsın, seviyor, hep sevgi yüzünden yapıyordu bunları. Bir
de kavgadan sonra barışmak, sevgiliden özür dilemek ya da
onu affetmek ne doyulmaz zevktir! Bunun verdiği saadet ve
zevkle genç çift kendilerini yeni tanışmış, aşkları yeni başlamış,
henüz evlenmiş gibi hisseder. Karıkoca arasında geçenleri,
nasıl seviştiklerini kimse bilmemeli, hiç kimse. Kavgalarını
öz analarından bile saklamalı, birbirlerinden şikayet ederek
kimseden hakemliğini istememelidirler. Her müşkülü
kendi aralarında halletmeleri lazımdır. Aşk kutsal bir sırdır;
sevişenler arasında ne geçerse, yabancı gözlerden saklanmalıdır.
Bu onun kutsallığını bir kat daha artırır. Böyle çiftler
birbirlerini daha çok sayarlar ki, saygı pek çok şeyin temelidir.
Ortada aşk olduktan, sevişerek evlendikten sonra bu sevgi
niçin sönsün? Bunu devam ettirmenin çaresi bulunamaz
mı ? Çaresiz haller pek nadirdir. Kadının kocası iyi kalpli, na-
1 04
Yeraltından Notlar
muslu bir adamsa aşk niçin geçsin? Tamam, evliliğin başlangıcındaki
ateşli aşk geçebilir, fakat bunun yerini daha iyi, daha
sağlam bir sevgi alır. Ruhlar anlaşır, her işi elbirliğiyle
yapmaya başlarlar, birbirlerinden gizlileri olmaz. Hele çocuklar
gelmeye başlayınca, en çetin devrelerde bile kendilerini
bahtiyar hissederler; yeter ki sevgileri, metanetleri sarsılmasın.
Bu durumda, neşeyle çalışmak, çocuklar uğruna fedakarlıklara
katlanmak da ayrı bir zevktir. Çünkü zamanla
onlar seni bu yaptıkların için severler; yani ilerisi için sevgi
tasarrufu yapmış olursun. Çocuklar büyüdükçe onlar için
örnek, dayanak olduğunu hissedersin; sen ölünce onlar
ömürleri boyunca senin duygularını, senin fikirlerini taşır, senin
benzerin olurlar. Çocuk yapmak kutsal bir ödevdir. Ana
babayı birbirlerine daha çok yaklaştırır. Bazı kimseler çocuğu
yük sayar, kim demiş bunu? Çocuk dünyanın en büyük
saadetidir! Küçük çocukları sever misin Liza ? Ben bayılırım.
Düşün bir kere, şöyle pembe, minicik bir oğlan memeni emiyor;
hangi erkek, kucağında evladını tutan karısına karşı
kalbinde kötülük besleyebilir! Pembe, tombul bebek sere serpe
yatmış, keyiflenir; minicik, yumuk yumuk elceğizleriyle
ayacıklarına, tertemiz tımakçıklarına mutlulukla bakarsın,
öyle de küçücüktür ki, insanın güleceği gelir. Ama bakışları
sanki daha şimdiden her şeyi anlıyormuş gibidir. . . Meme
emerken annesinin göğsünü eliyle çekiştirip oynar. Babası
yanlarına gelince memeyi bırakıp başını arkaya atarak babasına
bakar ve yalnızca Tanrı'nın bilebileceği bir sebepten gülmeye
başlar, sonra gene gıdasına döner. Dişleri çıkmaya başlayınca
bir de bakarsın anasının göğsünü dişleyiverir; üstelik
" Bak, nasıl ısırdım! " gibilerden yan yan da bakar. Karıkoca
ve çocuk tam bir saadet tablosudur. O anların hatırı için neler
affedilmez. Yok Liza, insan önce kendisi yaşamayı öğrenmeli,
ondan sonra başkalarını kınamaya kalkışmalıdır!
"Şu manzaralarla seni bir duygulandırayım da gör!" diye
düşünüyordum; bununla beraber, yemin ederim içten ko-
1 05
Fyodor Mihayloviç Dostoyevski
nuşuyordum. Birdenbire kızardım. "Ya birden kahkahayı
basarsa, ne yaparım? " Bu düşünce beni hiddetten kudurttu.
Sözlerimin sonuna doğru gerçekten epey coşmuştum; şimdi
bu hal gururuma dokunuyordu. Sessizlik epey uzamıştı. Neredeyse
kızı dürtecektim.
- Siz neden öyle . . . diye başladı ve sustu.
Fakat bu kadarı bana yetmişti: Sesi deminki gibi haşin,
kaba, inatçı değildi; şimdi yumuşak, utangaç bir titremesi
vardı, hatta o derece utangaçtı ki, ben bile utanıp, kendimi
ona karşı suçlu hissettim.
Şefkat dolu bir merakla:
- Ben ne? diye sordum.
- Siz şey . . .
- Ne?
- Siz şey . . . kitap gibi konuşuyorsunuz.
Sesinde gene alaya benzer bir ton belirmişti.
Bu sözleri yüreğimi sıkıştırmıştı. Beklediğim bu değildi.
Liza'nın alaycılığının, utangaç, kalbi temiz insanların, ruhlarına
paldır küldür, izin almadan girmek isteyenlere karşı gururlarını
korumak ve bir çeşit çekingenlik perdesinin ardına
gizlenip hislerini açık etmemek için başvurdukları sıradan
bir son çare olduğunu anlayamamıştım. Halbuki o alaylı
sözleri söyleyinceye kadar geçirdiği kararsızlıktan, ürkeklikten
bunu tahmin etmeliydim. Fakat edemedim işte ve kötü
bir duyguya kapıldım.
"Hele dur sen ! . . " diye geçirdim.
1 06
VII
- E yeter, bırak ama Liza, ne kitabından bahsediyorsun;
anlattıklarımla hiç ilgim olmadığı halde bana dokundu. Hoş
pek de ilgisiz sayılmam ya. Tüm bunlar yüreğime dokundu
işte . . . Yoksa, yoksa sen bunalmıyor musun burada? Anlaşılan
hayır, alışkanlığın büyük tesiri var! Alışkanlığın insanı ne
hallere getirdiğine şaşmamak mümkün değil doğrusu. Yoksa
ciddi olarak, hiç ihtiyarlamayacağını, hep böyle genç, güzel
kalacağını, seni sonsuza dek burada tutacaklarını mı sanıyorsun?
Buranın çirkefliğinden bahsetmiyorum artık . . .
Yalnız şimdiki hayatına dair şu kadarını söyleyeyim: Genç,
cazibeli, sevimli, iyi kalpli, hassas bir kızsın; fakat biliyor
musun, demin kendime gelince burada, yanında bulunmaktan
tiksinti duydum! İnsan buraya ancak sarhoşken düşebilir.
Halbuki başka bir yerde karşılaşsaydık, sen de namuslu
insanlar gibi yaşasaydın, seninle yalnız gönül eğlendirmek
yerine, basbayağı aşık olabilirdim. Değil konuşmak, bir bakışına
sevinir, evinin kapısında seni bekler, önünde diz çökerdim;
sana nişanlım gözüyle bakar, bunu kendim için büyük
bir şeref bilirdim. Hakkında fena düşünmeye cesaret edemezdim.
Halbuki burada bir ıslığımla istesen de istemesen
de peşimden geleceğini biliyorum, çünkü burada ben değil,
sen benim keyfime uymak zorundasın. Bir köylü bile rençperliğe
kiralanırken ömrünün sonuna kadar satılmadığını,
1 07
Fyodor Mihayloviç Dostoyevski
bir müddet sonra gene serbest, başına buyruk olacağını bilir.
Peki senin kurtuluşun ne zaman ? Bir de şunu düşün: Buradakilere
teslim ettiğin, sattığın nedir, bilir misin? Ruhunu; dilediğin
gibi kullanmaya hakkın olmayan ruhunu da vücudunla
birlikte satıyorsun! Rasgele bir sarhoşun, aşkını kepaze
etmesine göz yumuyorsun. Aşk! Aşk her şeydir; en kıymetli
elmastan üstündür, bir kızın tek servetidir aşk! Bu aşk
için ruhunu veren, ölümü göze alanlar vardır. Ya senin aşkının
değeri ne? Tependen tırnağına kadar satılıksın, aşkını
aramak gereksiz; bunsuz da her şey mümkün oluyor. Bir
genç kız için bundan ağır hakaret olamaz, anlıyor musun?
İşittiğime göre, patronlar sizin gibi budalaların gönlü hoş olsun
diye birer dost bulmanıza izin verirlermiş. Bu da saçma,
düzenbazlığın ta kendisi; sizinle alay ediyorlar, siz de inanıyorsunuz.
Ne yani, dostun seni seviyor mu dersin? Hiç zannetmem.
Seni her an elinden alabileceklerini bile bile nasıl sever!
Midesiz herifler bunlar. Sana karşı zerre saygısı var mı ?
Aranızda ne çeşit yakınlık olabilir? Herif seninle alay ediyor,
üstelik soyuyor; aşkı bundan ibaret! Dayak atmadığına şükret.
Kim bilir, belki dayak da atıyordur. Senin de bir dostun
varsa sor bakalım, nikahla alır mıymış seni? Eğer yüzüne tükürmez,
dahası pataklamaya kalkmazsa, kahkahalarla güleceğine
eminim; halbuki kendisi ciğeri beş para etmezin biridir.
Bir düşün, burada hayatını ne uğruna mahvediyorsun ?
İçtiğin kahveyi ayağına getirdikleri, mideni tıka basa doldurdukları
için mi ? Peki, ama sizleri beslemelerinin sebebi ne?
Namuslu bir kızın burada bir lokma bile boğazından geçmez,
çünkü neden yemek verildiğini hemen anlar. Burada
daima borçlu olacaksın ve sonuna kadar, müşteriler senden
bıkıp sırt çevirmeye başlayana kadar borcun tükenmeyecek.
Gençliğine güvenme; o gün göz açıp kapayana kadar gelecek.
Burada zaman dörtnala yol alır ve işte o vakit gözünün
yaşına bakmadan seni kapı dışarı ederler. Hem de öyle düpedüz
değil; epey öncesinden, sanki bu ev uğruna gençliğini,
1 08
Yeraltından Notlar
sağlığını harcayan, ruhunu mahveden sen değilmişsin, patronu
batırıp, soyup soğana çevirmişsin, kadıncağızı neredeyse
köşe başında avuç açacak hale getirmişsin gibi davranır, her
hareketine mim koymaya, olur olmaz sebeplerle azarlamaya,
en ufak şeyleri başına kakmaya başlarlar. Kimsenin senden
yana çıkacağını da umma; patrona şirin görünmek için
hep birlikte seni gagalarlar, çünkü buradaki herkes, vicdanı,
acıma duyguları çoktan silinmiş birer esirdir. Bu çamura bulanmış
mahlukların hakareti de dünyanın en adi, en iğrenç
hakaretidir. Sağlığını, gençliğini, güzelliğini, ümitlerini, sahip
olduğun her şeyi körü körüne bir sadakatle buraya verecek,
yirmi iki yaşında otuz beş gibi görüneceksin; bir hastalık
kapmamışsan, gene Tanrı'ya şükret. Belki bugün, ağır bir iş
yapmadığını, rahat yaşadığını düşünüyorsun. Halbuki dünyada
bundan daha ağır, daha kahırlı iş yoktur. Bunu düşünmek
bile insanın içini parçalıyor. Buradan kovulduğun zaman
da tek bir söz söyleyemez, gık diyemeden, tam bir suçlu
gibi süklüm püklüm gidersin. Önce başka bir eve yerleşirsin,
oradan da bir üçüncüsüne; böyle birkaç ev daha değiştirir
ve nihayet Sennaya'ya kadar düşersin. Oradaysa her gün
dayak yersin, çünkü oranın iltifatı öyledir; müşteriler bundan
başka okşama bilmezler. Sennaya'nın bu derece iğrenç
olduğuna inanmıyor musun yoksa ? Bir gün git, belki kendi
gözlerinle görürsün. Bir yılbaşı sabahı bir evin önünde bunlardan
birini gördüm. Pek bağıra bağıra ağladığı için alay olsun
diye onu dışarıda biraz dondurmaya karar vermiş, kapıyı
da arkasından sürgülemişlerdi. Sabahın dokuzunda, zilzurna
sarhoştu; saçı başı karışmış, yarı çıplak, yediği dayaktan
bitkin haldeydi. Suratına düzgün sürmüştü, ama gözleri
çürük içindeydi; burnundan, dişlerinden de kan sızıyordu:
Arabacılardan biri henüz benzetmişti. Elinde bir tuzlu balıkla
taş merdivenin basamağına oturmuştu. Hem gözyaşları
içinde "kaderinden" şikayet ediyor, hem elindeki balığı basamaklara
vuruyordu. Kapının önüne toplanan arabacılarla
1 09
Fyodor Mihay/oviç Dostoyevski
sarhoş askerler takılıyor, onunla alay ediyordu. Senin de tıpkı
onun gibi olacağına inanmıyorsun, değil mi? Ben de inanmak
istemezdim, ama kim bilir, belki o tuzlu balıklı kadın da
sekiz on yıl önce memleketin bir köşesinden buraya taze, tertemiz,
melekler gibi saf gelmişti; kötülük nedir bilmez, konuşurken
yüzü kızarırdı. Belki senin gibi gururlu, alıngan, başkalarına
benzemeyen, kraliçeler gibi bakan bir kızdı; gönlünü
vereceği ve onu sevecek erkeğiyle birlikte kendisini tam
bir saadetin beklediğini sanıyordu. Sonu nasıl çıktı, görüyor
musun? Bu saçı başı perişan, sarhoş kadın, balığı kirli basamaklara
vururken, baba evinde geçirdiği temiz yılları, okula
giderken yolunu gözleyip onu ömrünün sonuna kadar seveceğine,
bütün geleceğinin ona bağlı olduğuna, birbirlerini
sevmekten asla vazgeçmeyeceklerine, büyür büyümez onunla
hayatını birleştirmeye yeminler eden komşunun oğlunu
aklından geçirmiştir belki. Hayır Liza; demin söylediğim kız
gibi, senin için de bir bodrum köşesinde veremden ölüp gitmek
en iyisi. Hastane var diyorsun. Keşke götürseler, ama ya
ev sahibeniz senden sonuna kadar faydalanmak isterse? Verem,
humma değil ki; insan son nefesini verene kadar ümidini
kaybetmez, kendisini sıhhatli sanıp avunur. Patronun da
istediği bu zaten. Seni rahat bırakmaz; canını ona sattığın gibi,
paraca da borçlandığından sesini çıkarma hakkın kalmamıştır.
Ölürken artık işe yaramaz hale geldiğin için hepsi senden
uzaklaşır, sana sırt çevirir. Hatta boşuna yer tuttuğun,
bir an önce ölmediğin için sitem bile ederler. Susadığın zaman
suyunu bile küfürle getirirler. "Kaltağın gebereceği yok;
iniltilerinden gözümüze uyku girmiyor; müşteriler de tiksiniyor,"
derler. Doğru söylüyorum, bunu da duydum. Son demlerinde
bodrumun en pis, en berbat, karanlık, en rutubetli
köşesine tıkarlar, yattığın yerde düşünür durursun. Ölünce
söylene söylene, yalapşap bir temizlikle her şeyi ortadan kaldırıverirler;
ne arkandan dua edenin, ne acıyanın olur ve senin
yükünden kurtuldukları için rahat bir soluk alırlar. Adi
1 1 0
Yeraltından Notlar
bir tabuta koyup, bugünkü zavallı gibi seni de mezarlığa götürdükten
sonra, anmak için soluğu meyhanede alırlar. Mezarın
içi vıcık vıcık çamurla, suyla doludur; sulusepken de
bir yandan; eh, sana nezaketle davranmalarını bekleyemezsin
ya. " Hadi indir Vanyuha; karının kaderine bak, burada
bile bacakları havada gidiyor. Kes ipleri şeytanın dölü! " -
"Adam sen de, böylesi de iyi." - "İyi olur mu, baksana yan
dönmüş. O da can taşımıyor muydu be? Neyse, haydi dök
toprağı! " Senin için uzun boylu bir tartışmayı bile çok görürler.
Mezarı yaş, mavimtırak balçıkla üstünkörü örttükten
sonra doğru meyhaneye koşarlar . . . O andan itibaren yeryüzüyle
ilişiğin kalmaz. Başkalarının mezarlarını çocukları, babaları,
kocaları ziyaret eder, ama senin ne ağlayanın, ne yas
tutanın, ne ayinler yapanın olur; dünyada tek bir canlı ziyaretine
gelmez ve adın, hiç dünyaya gelmemişsin gibi, yeryüzünden
silinip gider! Yattığın çamur dolu bataklıkta, geceleri,
ölüler hortladığı zaman istediğin kadar tabutunun kapağına
vur . . . "Ne olur iyi insanlar, bırakın da yeryüzüne çıkıp
biraz daha yaşayayım! " diye bağır, "Dünyayı bilmeden yaşadım,
hayatımı paçavraya çevirdim, Sennaya meyhanelerinde
tükettim; izin verin iyi insanlar, bir kere daha yaşayayım! "
Kendimi öyle kaptırmışım ki, gerçekten heyecan duyuyordum;
boğazım da kurumaya başlamıştı ve . . . o aralık birdenbire
sözümü keserek korku içinde doğruldum; başımı ürkekçe
uzatarak kulak kabarttım, yüreğim de küt küt atıyordu.
Gördüğüm manzara karşısında sarsılmamak mümkün
değildi.
Bir süredir Liza'nın ruhunu altüst ettiğimi, kalbini kırdığımı
hissediyordum. Bunu hissettikçe, gayeme mümkün olduğu
kadar çabuk varmak istiyordum. Oyun beni son derece
sarmıştı; hoş, bu sadece oyun değildi ya . . .
Zoraki, yapmacıklı, kitap gibi konuştuğwnu biliyordum,
ama ancak "kitap gibi" konuşabiliyordum. Fakat bundan sıkıldığım
yoktu; karşımdakinin beni anlayacağını, hatta bu
1 1 1
Fyodor Mihayloviç Dostoyevski
kitap gibi konuşmanın daha çok işime yarayacağını hissediyordum.
Gene de yaptığım tesir karşısında ürkmüştüm. Yok,
hayatımda bu derece şiddetli bir umutsuzluğa şahit olmamıştım!
Liza yüzü koyun yatmış, yüzünü iki eliyle sımsıkı tuttuğa
yastığa gömmüştü. Göğsü hıçkırıklardan parçalanacak gibiydi.
Körpe vücudu ıspazmoz geçiriyormuşçasına sarsılıyordu.
Hıçkırıklarını içinde boğmaya çalışıyor, ama ani haykırışlar,
iniltiler halinde boşanıveriyordu. O zaman başını yastığa
daha çok bastırıyordu: Istırabını, gözyaşlarını ev halkından
tek bir kişinin bile görmesini istemiyordu. Yastığı dişliyor,
kanatıncaya kadar elini ısırıyor (bunu sonradan fark ettim),
dağılmış saç örgülerine parmaklarını daldırarak soluğunu
tutuyor, dişleri kenetlenmiş halde kendinden geçiyordu.
Ona bir şeyler söyleyerek sakinleşmesi için yalvarmak istedim,
fakat buna cesaret edemeyeceğimi hissettim ve o anda
nöbete tutulmuş gibi tüm vücudum ürperdi; giyinmek için el
yordamıyla acele acele ayağa kalktım. Bütün gayretime rağmen
karanlıkta çabuk giyinemiyordum. O sırada elime bir
kibrit kutusu ve bir şamdan geçti. Oda aydınlanınca, Liza yatağında
hızla doğruldu; yüzü çarpılmış, dudaklarında delice
bir gülümsemeyle manasız bakışını bana dikmişti. Yanına
oturarak ellerini tuttum; kendine gelerek, sarılmak için bana
doğru atıldı, ama cesaret edemedi ve sessizce başını eğdi.
- Liza, yavrum, bunu yapmamalıydım . . . affet beni, diye
başladım.
Fakat ellerimi parmaklarıyla öyle hızla sıktı ki, sözlerimin
lüzumsuz olduğunu anlayarak sustum.
- İşte adresim Liza, bana uğra.
Başını kaldırmadan, kesin bir tavırla:
- Uğrarım . . . diye fısıldadı.
- Artık gideyim, hoşça kal . . .
Ben kalkınca o da kalktı; sonra birdenbire kızarıp ürperdi,
sandalyenin üzerindeki şalı alarak omuzlarına attı ve çenesine
kadar sarındı. Dudaklarında gene acıklı bir gülümse-
1 1 2
Yeraltından Notlar
me belirdi, bana kızararak tuhaf tuhaf baktı. İçim sızlamıştı,
bir an önce oradan uzaklaşmak istiyordum. Sofada, hemen
hemen kapının önünde beni paltomdan tutarak:
- Azıcık durun, dedi ve mumu aceleyle masaya bırakıp
içeri koştu.
Ya bir şey hatırlamış ya da bana göstermek istediği bir şeyi
almaya gitmişti. Dışarı çıkarken kıpkırmızıydı, gözleri
parlıyordu, dudaklarındaki tebessüm de silinmemişti; ne olabilirdi?
İster istemez bekledim; Liza bir dakika sonra, gözlerinde
af diler gibi bir ifadeyle döndü. Zaten bu, deminki karanlık,
şüphe dolu, dik bakışlı yüz değildi. Şimdi yalvaran,
yumuşak bir ifadesi vardı; bakışlarında da şefkat, güven
okunuyordu. Çocuklar sevdiklerinden bir şey isterken böyle
bakarlar. Açık kahverengi güzel gözlerinin hem sevgiyi, hem
nefreti yansıtacak bir canlılığı vardı.
Bana -her şeyi kendiliğimden anlayabilecek insanüstü bir
mahlukmuşum gibi- hiçbir izahat vermeden, bir kağıt uzattı.
O anda yüzünde adeta çocukça zafer parıltıları belirdi.
Kağıdı açtım. Bu, ya tıbbiyeli ya da başka bir okuldan bir
gencin pek tumturaklı, pek şairane ama çok saygılı bir tarzda
yazdığı bir ilan-ı aşk mektubuydu. Tabirleri tam olarak
aklımda kalmamakla beraber, şişirme ifadesine rağmen, yazıda
yapmacıksız, samimi bir hava vardı. Mektubu bitirince
Liza'nın çocuk gibi sabırsız, heyecanlı, merak dolu bakışıyla
karşılaştım. Gözlerini benden ayırmıyor, ne söyleyeceğimi
bekliyordu. Acele acele, hatta biraz da iftihar duyarak, bu
gençle bir ailenin danslı toplantısında tanıştığını, ailesinin
çok iyi, olağanüstü iyi insanlar, gerçek bir aile olduğunu ve
onun hakkında henüz hiçbir şey bilmediklerini anlattı. Liza
bu eve de yeni gelmiş, kalmaya henüz karar vermemiş, borcunu
öder ödemez ayrılacakmış . . . O öğrenci de toplantıdaymış,
bütün akşam dans edip konuşmuşlar; sonunda, daha
Riga'da, henüz çocukken birbirlerini tanıdıkları, hatta beraber
oyun oynadıkları ortaya çıkmış, ama bu çok eskidenmiş
1 1 3
Fyodor Mihayloviç Dostoyevski
tabii. Çocuk annesiyle babasını da tanıyormuş, fakat ona ait
hiç bilgisi yokmuş ve bu durumu da hiç ama hiç aklından geçirmiyor,
hiçbir şeyden de şüphelenmiyormuş! Bu mektubu
toplantının ertesi günü (üç gün önce) orada bulunan bir kız
arkadaşı aracılığıyla yollamış ve . . . hepsi bu.
Liza anlatmayı bitirince mahcup bir tavırla, parıldayan
gözlerini kaçırdı.
Zavallıcık mektubu üstüne titrediği bir servet gibi saklıyordu;
onu da namusuyla, içten seven, saygılı davranan bir
delikanlının olduğunu bilmeden gitmemi istememişti. İhtimal
bu mektup hiçbir sonuç vermeden kızın çekmecesinde
kalacaktı. Ama öyle de olsa Liza'nın onu bir servet, şerefini
temize çıkaran bir belge gibi ömrünün sonuna kadar saklayacağından
emindim; işte şimdi de bunu hatırlamış, düşük
bir kız gibi görünmemek, takdirimi kazanmak için saf bir
gururla bana göstermişti. Ses çıkarmadan elini sıkarak ayrıldım.
Bir an önce gitmek için can atıyordum . . . Sulusepken
hala devam ettiği halde eve kadar yürüdüm. Harap olmuş,
ezilmiştim, şaşkınlıktan hala kurtulamamıştım. Fakat bu
şaşkınlığın arasından gerçeği yavaş yavaş seçmeye başlamıştım.
Hem de olanca çirkinliğiyle!
1 1 4
VIII
Ama ben o gerçeği kolay kolay kabul etmek istemedim.
Kasvetli rüyalarla dolu birkaç saatlik kurşun gibi bir uykunun
ardından bir gün önce olanları hatırlayınca Liza'ya karşı
taşkın duygularıma, o pek lüzumsuz facia sahneleriyle
"yürek parçalamalara " şaşmaktan kendimi alamadım. "Siniri
bozuk kocakarılara döndüm, tüh bana ! " diye söylendim,
"Hem ne diye adresimi eline sıkıştırdım! Ya gerçekten
kalkar gelirse? E, gelirse gelsin, ne yapalım . . . " Fakat besbelli,
en önemli mesele bu değildi; ne pahasına olursa olsun,
Zverkov'la Simonov'a karşı bir an önce şerefimi kurtarmalıydım.
En önemlisi buydu. O sabahın telaşı arasında Liza'yı
unutmuştum bile.
İlkin Simonov'a hemen dünkü borcumu ödemeliydim.
En son çareye başvurmaya karar verdim: Anton Antoniç'ten
tam on beş ruble ödünç istemek. İşim rast gitti, Anton Antoniç'in
neşeli bir günüydü, parayı hemen verdi. Buna o kadar
sevindim ki, senedi imzalarken tam bir hovarda tavrıyla
ve önemsiz bir olaydan bahsediyormuşum gibi, "Dün Hôtel
de Paris'te bir alem yapıp bir arkadaşı, daha doğrusu candan
bir dostumuzu uğurladık; yüksek bir aileden, zengin, iyi bir
mevki sahibi, nükteci, sevimli mi sevimli bir arkadaş . . . bilirsiniz,
kadınlarla serüvenleri olan çapkınlardandır. . . eh, 'yarım
düzine' kadar da fazladan kaçırdık tabii . . . " diye açıkla-
1 1 5
Fyodor Mihayloviç Dostoyevski
malar bile yaptım. Bunları da çok rahat, gayet kendinden
emin, hayatımdan memnun bir halde anlattım.
Eve döner dönmez Simonov'a bir mektup yazdım.
Mektubumun gerçek bir centilmene yaraşır, candan, apaçık
ifadesini hatırlarken şimdi bile zevk duyuyorum. Gayet
ustaca ve kibar bir tonla, en önemlisi de lüzumsuz gevezelik
etmeden, bütün olan bitenlerde hep kendimi suçlu çıkarıyordum.
"Eğer makbul sayılırsa tek mazeretim" içkiye alışık olmadığım
için (güya) Hôtel de Paris'te beşten altıya kadar onları
beklerken içtiğim tek kadehle sarhoş olmamdı. Önce Simonov'dan
özür diliyor, izahatımı öbür arkadaşlara ve bilhassa
da "hayal meyal hatırladığım kadarıyla " hakaret ettiğim
Zverkov'a iletmesini rica ediyordum. Başım ağrımasa ve
daha da önemlisi onlardan utanmamış olsaydım, hepsine
bizzat gideceğimi de ekliyordum. Mektubumdaki ifade " serbestliği"
, hatta bir gece önceki "kepazelik" üzerindeki görüşümü
her türlü açıklamadan çok daha iyi belirten bir çeşit
(nezaket kaideleri dışına çıkmamakla beraber) kayıtsızlık
pek hoşuma gitmişti; kısacası sayın bayların düşündüğü gibi,
bu mesele yüzünden kahrımdan ölmediğim, tam aksine
her şeyi öz saygısı olan bir centilmen sakinliğiyle karşıladığım
açıktı. Eh, "Kul kusursuz olmaz! " demezler mi ?
Mektubu hayranlıkla tekrar tekrar okurken, kendi kendime;
- Bu derece zarif bir yazı ancak bir markinin kaleminden
çıkabilir, diyordum. Ne olsa aydın, okumuş adam olmak
başka şey! Benim yerimde başkaları olsa bu bataktan
nasıl çıkacaklarını bilemez, apışır kalırlardı; halbuki ben, üstelik
alay da ederek kolayca sıyrılıyorum, çünkü "zamanımızın
okumuş, aydın bir adamıyım" . Belki dünkü hallerime
gerçekten şarap sebep olmuştur. Hoş . . . pek şaraptan da denemez
ya. Saat beşten altıya kadar onları beklerken ağzıma
votka bile koymadım. Simonov'a yalan uydurdum, hiç utanmadan
yalan söyledim; hoş, şimdi de utandığım yok ya . . .
1 1 6
Yeraltından Notlar
Adam sen de, vız gelir bana! Kurtuldum ya, mesele onda.
Mektubun içine altı ruble koyarak zarfı kapadım ve
Apollon'u mektubu Simonov'a götürmesi için kandırdım.
Mektubun içinde para olduğunu öğrenen Apollon daha saygılı
bir tavır takınarak gitmeyi kabul etti. Akşamüstü, biraz
dolaşmak için sokağa çıktım. Başımda hala bir ağırlık ve
dönme vardı. Fakat ortalık yavaş yavaş kararınca düşüncelerim
değişmeye, birbirine karışmaya başladı. Ruhumun,
vicdanımın derinliğinde bir türlü sakinleşmeyen, bütün varlığımın
yakıcı bir hüzünle dolmasına sebep olan bir köşe vardı.
En işlek yerlerde, çarşı sokaklarında, Meşçanski'lerde, *
Sadovi'de, Yusupov Bahçesi'nde dolaşmak adetimdi. Özellikle
de bu caddelerin ortalık kararınca işten çıkıp iş gailesinin
hırçınlığını üstlerinden atmadan evlerine dağılan işçiler,
esnaflar, gelen geçenlerle kalabalıklaştığı saatleri çok severdim.
Bunların yarım kapik için telaşla koşturmalarını, arsız
bayağılıklarını seyretmeye doyamazdım. Fakat bu sefer o sokak
şamatası, itişme kakışmalar fena halde sinirime dokunuyordu.
Bir türlü kendime hakim olamıyor, dizginlerimi toparlayamıyordum.
İçimde durmadan kabaran, dinmek bilmeden
sızlayan bir şey vardı. Eve son derece huzursuz döndüm.
Ruhumda, cinayet işlemişim gibi bir ağırlık vardı.
Liza'nın geleceği düşüncesiyle içim içimi yiyordu. İşin tuhafı,
dünkü hatıralarım içinde ona ait olanların ruhumda tamamıyla
ayrı yer tutarak bana bambaşka bir ıstırap vermesiydi.
Diğer olayların hepsini akşama kadar unutmuş gitmiştim;
yalnız Simonov'a yazdığım mektubun verdiği memnunluk
hala devam ediyordu. Fakat bu bahse gelir gelmez memnunluğurn
kayboluyordu. Üzüntümün tek sebebi Liza'ydı
sanki. Durmadan, "Ya gerçekten gelirse? " diye düşünüyordum.
"Ne yapalım, varsın gelsin. Hımın . . . Ama gelince nasıl
iğrenç yaşadığımı görecek. Dün kendini ona bir . . . kahra-
* Büyük ve Küçük Meşçanski Sokağı vardı.
1 1 7
Fyodor Mihayloviç Dostoyevski
man gibi satarken bugün. . . hımm!.. Doğrusu kendimi bu
kadar salıvermem hiç de iyi olmuyor. Evim sefil bir halde. Bir
de dün bu kılıkla ziyafete gitmeye kalkıştım! Ya şu içinden
kıtığı fırlamış muşamba sedir! Hiçbir yerimi örtmeyen sabahlığım!
Ne paçavra ama . . . Gelip hepsini, üstelik Apollon'u
da görecek. Hayvan herif mutlaka kızı tersler. Sırf bana
karşı saygısızlık olsun diye ona çatar. Ben de, huyum kurusun,
her zamanki gibi pısırık pısırık önünde yılışmaya, sırıtarak
sabahlığımın önünü kapamaya, yalanlar sıralamaya
başlarım. Öff, ne rezillik! Üstelik en iğrenci bu da değil! Bundan
daha kötü, daha çirkin, daha aşağı olanı da var! Evet,
daha aşağısı! Gene o şerefsizlik, yalancılık maskesini takmak
zorunda kalacağım! . . "
Bunu düşünürken fena halde öfkelendim.
"Ama neden şerefsizlik olsun? Ne şerefsizliği ? Dünkü konuşmamda
samimiydim. Hep içten gelen sözler söyledim,
hatırlıyorum. Onda asil duygular uyandırmak istiyordum . . .
Gözyaşı dökmesi de kendi iyiliği içindir, faydalıdır . . . "
Gel gelelim bir türlü yatışamıyordum.
O gece eve dönünce saat dokuzdan sonra, yani hesabıma
göre artık Liza'nın gelemeyeceği zamanda bile, onu hep dünkü
görüntüsüyle hatırlamaya devam ettim. Dün geceden aklımda
kalan en kuvvetli intiba, kibrit çaktığım zaman beti
benzi uçmuş, ıstırapla buruşmuş yüzü, kederli bakışıydı.
Çarpık gülümsemesi ne zavallı, ne gayritabiiydi o anda!
Ama Liza'yı on beş yıl sonra da o zavallı, çarpık, lüzumsuz
gülümsemesiyle hatırlayacağımı henüz bilmiyordum.
Ertesi gün bunların hepsini saçmalık, bozuk sinirlerimin
büyüttüğü uydurmalar olarak kabul etmeye hazırdım. Zayıf
tarafımı bildiğim için her an kendi kendime, "Şu her şeyi büyütmek
adetim yok mu, sakat tarafım bu işte," diye tekrarlıyordum.
Gene de o günlerde bütün düşündüklerimin, tahminlerimin
nakaratı, "Her şeye rağmen Liza gelecek! " idi.
Buna o derece saplanıyordum ki, arada bir çıldıracak gibi
1 1 8
Yeraltından Notlar
oluyordum. Odanın içinde koştururken, " Gelecek, mutlaka
gelecek! " diye bağırıyordum. "Bugün olmazsa yarın gelecek;
ne yapar eder, bulur! Şu temiz kalplerin romantikliğine lanet
olsun! O 'kirlenmiş, hassas ruhlar'ın iğrençliği, ahmaklığı,
darlığı yok mu! Halbuki anlaşılmayacak nesi var, nesi? .. " İşte
tam burada büyük bir şaşkınlıkla duruyordum.
" Bir insanın hayatını istediği yola sokmak için ne kadar
az söz, ne cılız (hem de yapmacık, kitaptan alma, uydurma)
bir idil kafi geldi! " diye düşünüyordum, "İşte bakirelik budur!
Tam manasıyla işlenmemiş bir toprak! "
Bazen Liza'ya gidip "her şeyi anlatarak" bana gelmemesini
rica etmek istiyordum. Fakat bunu düşünür düşünmez
içimde öyle korkunç bir hiddet kabarıyordu ki, "melun" Liza
o anda karşıma çıksa ayağımın altına alıp ezebilir, hakaretler
eder, yüzüne tükürerek kovar, dayak atardım!
Fakat bir, iki, üç gün geçtiği halde gelmeyince ferahlamaya
başladım. Hele gece saat dokuzu geçti mi iyice canlanıp
neşeleniyor, arada bir tatlı tatlı hayaller bile kuruyordum:
Mesela, Liza bana gelip gitmeye başlıyor, konuşmalarımla
ona kurtuluş yolunu gösteriyordum . . . Okumasıyla, gelişmesiyle
meşgul oluyordum. Sonunda beni sevdiğini, delicesine
sevdiğini fark ediyor, ama anlamazlıktan geliyordum (bunu
ne diye yaptığımı bilmiyorum; besbelli böylesi daha güzel
görünüyordu). Sonunda, mahcup halinin artırdığı güzelliği
içinde titreyerek, gözyaşlarıyla ayaklarıma kapanıyor, kurtarıcısı
olduğumu ve dünyada en çok beni sevdiğini itiraf ediyordu.
Bense hayret göstererek, "Aşkını anlamadığımı mı
sandın Liza ? " diyordum, "Hepsinin farkındayım, fakat ilk
adımı senin atmanı istiyordum; tesirim altında olduğunu biliyordum
ve bu yüzden aşkıma minnet duygularıyla karşılık
vereceğinden, beni sevmek için kendini zorlayacağından
korkuyordum. Sana baskı yapmayı istemiyordum. Zorbalıktır
bu . . . nezaketsizliktir (kısacası George Sand üslubuyla
anlaşılması güç, Avrupai incelikleri sıralayarak saçmalama-
1 1 9
Fyodor Mihayloviç Dostoyevski
ya başlıyordum) . Fakat artık benimsin, bütün temizlik ve güzelliğinle
benim eserimsin, sevgili karımsın.
Evime hür, başın dik olarak,
Evimin kadını olarak gir ! " *
Böylece muradımıza eriyor, rahat bir ömür sürüyor, yurtdışına
gidiyorduk vs. vs. Ama sonunda kendimden iğrenmeye
başlıyor, dilimi çıkararak kendi kendimle alay ediyordum.
Bir aralık, "İyi ama 'kaltağı' bırakmazlar ki! " diyordum,
" Galiba onları vakitli vakitsiz dışarıya bırakmıyorlar, akşamları
hiç çıkamaz ( nedense, Liza'nın bana ille akşamüstü,
hem de tam saat yedide geleceğini sanıyordum) . Öyle ama,
bana henüz oranın malı olmadığını, şimdilik hususi bir anlaşmayla
kaldığını söylemişti, hımın! Hay aksi şeytan, gelecek,
mutlaka gelecek! "
Bereket o sıralar Apollon'un kabalıkları beni biraz oyalıyordu.
Ama sabrım tükenmek üzereydi! Şu Apollon. Tanrı'nın
bana layık gördüğü bir ceza, ömrümün törpüsüydü.
Birkaç yıldan beri hayatımı zehirliyordu ve ondan nefret ediyordum.
Tanrım, ondan öyle nefret ediyordum ki! Bilhassa
bazı anlarda ondan nefret ettiğim kadar hayatta kimseden
nefret etmemişimdir. Yaşlı, ağırbaşlı, elinden biraz terzilik de
gelen bir adamdı. Nedense beni fazlasıyla küçümser, çekilmez
bir yaratıkmışım gibi üstten bakardı. Hoş, herkese karşı
bu tavrı takınırdı ya. Sarı saçları dümdüz taranmış kafasına,
alnında kabarık duran, ayçiçeği yağıyla yağladığı kakülüne,
daima "ijitsa " * * şeklinde büzdüğü kocaman ağzına bakınca,
kendinden son derece emin birisinin karşısında olduğunuzu
hemen anlardınız. Son derece ukalaydı, hayatımda
onun kadar ukala birisine rastlamadım; üstelik neredeyse
Makedonyalı Büyük İskender kadar gururluydu. Elbisesinin
• Nekrasov'dan.
• * İjitsa, Rus alfabesinde artık kullanılmayan bir harftir, "i" okunur, "V"
şeklinde yazılır.
120
Yeraltından Notlar
düğmelerine, tırnaklarının her birine ayrı ayrı aşıktı! Gayet
az konuşurdu; bakışları daima sert, azametli, kendinden
emin ve alaycıydı ki, bu da beni hiddetten çıldıracak hale getiriyordu.
Hizmetimi de bana büyük bir lütufta bulunuyormuş
gibi görürdü. Hoş, benim için hemen hemen hiçbir şey
yapmıyordu zaten; bunu vazifesi saymıyordu. Beni dünyada
eşi güç bulunur ahmaklardan biri olarak gördüğünden, sırf
aylığını almak gayesiyle "yanında tuttuğu" apaçıktı. Ayda
yedi ruble karşılığında evimde "hiçbir şey yapmamaya" lütfen
razı oluyordu. Şu Apollon yüzünden öbür dünyada günahlarımın
pek çoğu affedilecek herhalde. Ona duyduğum
nefret o dereceydi ki, yürüyüşünü duyunca bile kriz geçirecek
gibi oluyordum. Hele o peltek peltek konuşmasından
büsbütün iğreniyordum. Dili ağzına göre büyük müydü,
yoksa başka bir sebebi mi vardı bilmem, fakat ağzından bütün
"z"ler "s" şeklinde ve ıslık çalar gibi çıkıyordu; Apollon,
ona bir kat daha heybet verdiğini zannederek, bu haliyle iftihar
ediyordu galiba. Ellerini arkasına bağlayıp gözlerini yere
dikerek, alçak sesle kesik kesik konuşurdu. En çok sinirime
dokunan da kendi bölmesinde Mezmurlar'ı okumasıydı.
Bu merakı bana az çektirmedi. Geceleri değişmeyen bir sesle,
bir ölünün başındaymış gibi, kelimeleri uzata uzata okumaya
bayılırdı. İşin garibi, sonunda bu işi kendisine meslek
edindi: Apollon şimdi ölülerin başında parayla Mezmurlar'ı
okuyor, bir yandan da fareleri yok ediyor ve kundura boyası
yapıp satıyor. Fakat o sıralar benimle adeta kimyasal bir
şekilde birleşmiş gibiydi, onu bir türlü defedemiyordum. Zaten
kovsam da gitmeye razı olmazdı. Ben de bir pansiyona
çıkamazdım: Oturduğum daire beni insanlar aleminden gizleyen
bir kabuk, bir mahfazaydı. Apollon'u nedense evimin
demirbaş eşyasından sayıyordum; bu yüzden tam yedi yıl
ondan kurtulamadım.
Aylığını iki üç gün geciktirmek haddime mi düşmüş. Öyle
haller alırdı ki, kaçacak delik arardım. Fakat o günlerde
1 2 1
Fyodor Mihayloviç Dostoyevski
kızgınlığımın acısını ondan çıkarmaya, ceza olsun diye,
Apollon'a daha iki hafta parasını vermemeye karar verdim.
Bunu çoktandır; belki iki yıldır yapmak istiyordum; bana kafa
tutamayacağını, istediğim zaman aylığını pekala vermeyebileceğimi
ispat etmek istiyordum. Ona hiçbir şey söylemeyecek,
hatta hiç konuşmayacak, burnunun sürtülmesini, para
lafını ilk onun açmasını bekleyecektim. Ancak o zaman
masanın gözünden yedi rubleyi çıkararak aylığının hazır olduğunu
gösterecek, fakat, " Bunu sana sırf canım öyle istediği
için vermiyorum, sırf vermek istemediğim için," diyecektim;
çünkü bu, "efendisinin keyfine" bağlı bir şeydi, çünkü
o saygısız, terbiyesiz bir adamdı, ama nezaketle isteyecek
olursa belki yumuşar; parasını verirdim, aksi halde iki hafta,
üç hafta, belki de bir ay bekler dururdu . . .
Fakat bütün kızgınlığıma rağmen Apollon beni yendi.
Dört gün bile dayanamadım. Gene böyle durumlarda kullandığı,
sınanmış taktiğine başvurdu (bu aşağılık usulü önceden
de gayet iyi biliyordum); taktik şöyleydi: İlkin evden
uğurlarken ve karşılarken beni dakikalarca dik dik süzmekle
işe başlardı. Eğer ben dayanır; aldırış etmezsem, başka çeşit
eziyetlere geçerdi. Ben odamda dolaşır veya bir şey okurken
sessizce, süzülür gibi içeriye girer; kapının önünde bir elini
arkasına koyup ayağının birini de öne uzatarak durur, bu
sefer yalnız sert değil, açıkça küçümseyen bakışını üstüme
dikerdi. Ne istediğini sorunca hiç cevap vermez, bir müddet
hep o delen bakışıyla beni süzmeye devam eder; sonra kendine
has, manalı bir tavırla dudak büküp ağır ağır döner, yavaş
adımlarla odasına giderdi. Bir iki saat sonra yeniden
damlar; aynı tavırla karşıma dikilirdi. Bazen o kadar hırslanırdım
ki, ne istediğini bile sormazdım. Sadece sert, buyurgan
bir tavırla başımı kaldırarak ben de gözlerimi ona dikerdim.
Böylece bir iki dakika birbirimize bakar dururduk, nihayet
Apollon azametle dönerek gene bir iki saat için odasına
yollanırdı.
1 22
Yeraltından Notlar
Eğer bu yaptıkları beni akıllandırmamışsa, kafa tutmaya
devam ediyorsam Apollon, bu sefer yüzüme bakarak, ahlak
düşkünlüğümün derecesini ölçmek ister gibi derin derin iç
geçirmelere başlardı. Sonunda beni mat ederdi elbette: Önce
hiddetten tepinip bağırmaya başlar, sonra da istediğini yapardım.
Bu defa mahut sert bakış tatbikatına başlar başlamaz köpürüp
adama saldırdım. Zaten kızgınlıktan çatacak yer arıyordum.
Apollon, bir eli arkasında odasına gitmek üzere sessizce,
ağır bir hareketle dönerken olanca hiddetimle:
- Dur ! . . diye haykırdım. Dur! Buraya gel. Gel diyorum
sana !
Herhalde öyle gayritabii haykırmıştım ki, bana döndü ve
bir parça şaşkınlıkla beni incelemeye başladı. Fakat hala ses
çıkarmıyordu ki, beni asıl kızdıran da buydu.
- Çağrılmadan odama nasıl girer, bana nasıl bu şekilde
bakabilirsin, cevap ver!
Fakat Apollon beni bir an sessizce seyrettikten sonra gene
çıkmaya hazırlandı. Ona doğru koşarak:
- Dur! diye kükredim. Kımıldama! Ha şöyle. Cevap ver
şimdi: Ne diye odama girdin ?
Birden cevap vermedi. Sonra yavaş, tane tane, hep o fıslayan
sesiyle:
- Bana bir emriniz varsa, yerine getirmek ödevimdir,
dedi.
Kaşlarını kaldırıp başını yumuşak bir hareketle bir omzundan
öbür omzuna doğru eğerek, hep o ezici sükunetiyle
konuşuyordu.
Hiddetimden tir tir titreyerek:
- Bunu değil, bunu sormuyorum sana cani! diye bağırdım.
Sana buraya neden girdiğini söyleyeyim pis cani: Aylığını
vermediğimi görüyor, boyun eğerek istemeyi kibrine yediremiyorsun;
buraya da beni manasız bakışlarınla cezalandırarak
eziyet etmeye geldin, ama ne ahmakça, ne sersemce
1 23
Fyodor Mihayloviç Dostoyevski
hareket ettiğinin farkında bile değilsin, aptal, aptal, aptal,
aptal, aptal!
Apollon gene cevap vermeden odadan çıkmaya hazırlandı,
fakat bırakmadım.
- Buraya bak! İşte paran (çekmeceden parayı çıkardım),
gördün mü ? İşte yedi rublen tastamam, ama edebini takınarak,
saygıyla gelip benden af dilemedikten sonra zırnık alamazsın.
Anladın mı ?
Sesinde tabii olmayan bir kendine güvenle mırıldandı:
- Olmaz öyle şey!
- Olacak! Şerefim üstüne yemin ederim ki olacak!
Apollon, bağırmamın farkında değilmiş gibi devam etti:
- Sizden af dilemem için sebep yok, çünkü bana, "cani "
diye bağıran sizdiniz; karakola giderek sizi bunun için şikayet
bile edebilirim.
- Git, şikayet et! Hemen şimdi, hiç durmadan git! Canisin
işte! Cani! Cani!
Apollon beni şöyle bir süzdü ve haykırışlarıma kulak asmadan,
dönüp bir kez olsun bakmadan, salına salına uzaklaştı.
"Hep Liza'nın yüzünden, o olmasaydı bunlar olmazdı! "
diye düşündüm. Bir an bekledikten sonra vakur, resmi bir tavırla
uşağımın paravanın arkasındaki bölmesine yollandım;
kalbim kuvvetle, fakat ağır ağır atıyordu. Yavaşça, dura dura
ve tıkanarak:
- Apollon! dedim. Hemen karakola git, buraya bir memur
getir!
Apollon masasına oturmuş, gözlüğünü de takmış bir şeyler
dikiyordu. Emrimi duyunca güldü.
- Hemen git, derhal! Git, yoksa pişman olursun!
Başını bile kaldırmadan, iğneye iplik geçirirken hep o
ağır konuşmasıyla fısıldayarak:
- Gerçekten aklınızda noksanlık var, dedi. Olacak iş mi
bu: İnsan kendi kendini polise şikayet eder mi? Hem boşuna
1 24
Yeraltından Notlar
beni korkutmaya uğraşmayın, nasıl olsa bir şey yapacağınız
yok.
Omzuna yapıştım. Tiz perdeden:
- Git! diye cırladım, bir tane patlatmama ramak kalmıştı.
Fakat bu arada antrenin kapısının yavaşça aralandığını,
birinin içeriye girip durduğu yerden şaşkınlıkla bizi seyretmeye
başladığını nasılsa duymamışım. O yana bakınca müthiş
bir utanç duydum ve kendimi odama attım. Orada ellerimi
saçlarıma daldırarak başımı duvara dayadım, öylece
kalakaldım.
Bir iki dakika sonra Apollon'un ağır adımları duyuldu.
Sert bakışını bana dikerek:
- Birisi sizi istiyor; dedi ve yana çekilerek Liza'ya yol
verdi. Odadan çıkmak istemediği belliydi; bizi alayla süzüyordu.
Kendimi kaybederek:
- Çık dışarı, defol! · diye bağırdım. O anda saatim gayrete
gelerek hışırdayarak yediyi çaldı.
1 25
IX
Evime hür, başın dik olarak,
Evimin kadını olarak gir
(Aynı şiirden)
Liza'nın önünde şaşkın, bitkin, iğrenç derecede bozulmuş
bir halde duruyordum; galiba bir yandan gülümsüyor, bir
yandan da tıpkı önceden, can sıkıntıları arasında düşündüğüm
gibi pamuklu, hırpani sabahlığımın önünü kavuşturmaya
çalışıyordum. Apollon bir iki dakika durduktan sonra
çekildi, ama bu bana ferahlık vermedi. En kötüsü, bu defa
kızın da tahmin edemeyeceğim kadar afallamış olmasıydı.
Tabii buna benim halim sebep olmuştu.
Dalgın bir halle:
- Otur, dedim.
Masanın yanındaki iskemleyi ona doğru iteledim, ben de
kanepeye geçtim. Liza gözlerini benden ayırmadan uysal bir
tavırla oturdu; her halinden, benden bir şeyler umduğu belli
oluyordu. Onun bu saf bekleyişi beni büsbütün çileden çıkardı,
fakat kendimi tuttum.
Durumu kurtarmak için olanların farkında değilmiş gibi
tabii davranmak lazımdı, halbuki o . . . Liza'ya bunların pahalıya
mal olacağını belli belirsiz hissediyordum.
Bu şekilde başlamak gerekmediğini bildiğim halde, kekeleyerek:
126
Yeraltından Notlar
- Beni tuhaf bir durumda buldun Liza, dedim.
Kızın birden yüzünün kızardığını görünce:
- Sakın aklına bir şey gelmesin! diye bağırdım. Fakirliğimden
utanmıyorum . . . Tam tersine, fakirliğimle iftihar ediyorum.
Fakir olmakla beraber asilim . . . İnsan hem fakir, hem
asil olabilir. Şey . . . çay içer misin?
- Hayır. . . diye başlamıştı ki, sözünü kestim.
- Dur azıcık!
Yerimden fırlayarak Apollon'un yanına seğirttim; kendimi
bir yere atmak ihtiyacındaydım. Avucumda hala sımsıkı
tuttuğum yedi rubleyi önüne fırlatarak hızla fısıldamaya başladım:
- İşte aylığın Apollon, görüyorsun ya veriyorum.
Ama sen de beni kurtarmalısın: Hemen koş, çayhaneden
çayla on tane peksimet getir. Eğer getirmezsen dünyanın
en bedbaht adamı olacağım ! Bunun nasıl bir kadın olduğunu
bilemezsin . . . O . . . her şeydir! Belki aklından kötü
düşünceler geçiyor . . . Ama onun nasıl bir kadın olduğunu
bilemezsin ! . .
Tekrar gözlüğünü takarak dikişine oturan Apollon iğneyi
elinden bırakmadan yan gözle parayı sessizce süzdü, sonra
cevap vermeden ve bana zerre kadar ilgi göstermeden hala
iğneye geçiremediği iplikle uğraşmaya devam etti. Kollarımı
a la Napoleon bir görkemle kavuşturarak iki üç dakika
önünde durdum. Şakaklarım ter içindeydi ve yüzümde bir
damla kan kalmadığını hissediyordum. Bereket versin, bana
acıdı galiba, iplik geçirme işini bitirdikten sonra yavaş yavaş
iskemleyi çekti, yavaş yavaş doğruldu, yavaş yavaş gözlüğünü
çıkardı ve yine yavaş yavaş parayı saydıktan sonra başını
çevirerek omzunun üstünden, çayın bir çaydanlık mı olacağını
sordu; sonunda da yavaş yavaş odadan çıktı. Liza'nın
yanına dönerken aklıma, külüstür sabahlığımın eteklerini
toplayarak nereye olursa kaçmak geldi. Ondan sonra ne
olursa olsun.
1 27
Fyodor Mihayloviç Dostoyevski
Tekrar yerime oturdum. Liza bana endişeyle bakıyordu.
Birkaç dakika hiç konuşmadan oturduk.
Birdenbire:
- Geberteceğim onu! diye haykırarak olanca gücümle
masaya bir yumruk indirdim. Öyle hızlı vurmuştum ki, hokkanın
içindeki mürekkep masaya sıçradı.
Liza ürperdi:
- Aman ne diyorsunuz!
- Evet geberteceğim onu, geberteceğim! diye cırlak bir
sesle bağırarak masayı yumruklamaya devam ediyordum.
Bunu yaparken taşkınlığımın ne kadar manasız olduğunu
gayet iyi anlıyordum.
- Bu caninin bana neler yaptığını bilemezsin Liza. Adam
benim celladım . . . Şimdi peksimet almaya gitti, o . . .
Birdenbire ağlamaya başladım. Buhran geçiriyordum.
Hıçkırıklar arasında büyük bir utanç duyuyordum, ama artık
kendimi tutamıyordum.
Liza korkmuştu. Telaşla etrafımda dönüyor:
- Ne oldunuz? Neniz var? diye soruyordu.
- Su . . . su ver bana ! Şurada . . .
Oysa suya da, mırıldanarak konuşmaya da ihtiyacım olmadığını
adım gibi biliyordum. Geçirdiğim buhran gerçekti,
ama bir yandan da durumu kurtarmak için numara yapıyordum.
Liza şaşkın şaşkın bana bakarak su getirdi. O anda Apollon
çayla geldi. Birdenbire, bu alelade, basit çayın biraz önceki
hadiseden bile daha utandırıcı, daha küçültücü olduğunu
fark ederek kızardım. Liza, Apollon'a bile korkuyla bakıyordu.
O bize aldırmadan odadan çıktı.
Kızın gözlerinin içine bakarak:
- Beni hakir görüyorsun, değil mi Liza ? dedim.
Ne düşündüğünü öğrenmek için duyduğum sabırsızlıktan
titriyordum.
Bozuldu, cevap veremedi.
1 2 8
Yeraltından Notlar
Hırsla:
- Hadi iç çayını! dedim.
Kendi kendime kızıyordum, ama acısını ondan çıkaracaktım.
Bu kıza karşı kalbimde öyle dehşetli bir nefret kabarmıştı
ki, elimden gelse onu öldürürdüm. Öcümü almak
için içimden onunla bir tek kelime konuşmamaya yemin ettim.
"Her şeyde o suçlu. " diye düşünüyordum.
Aramızdaki sessizlik beş dakika kadar sürdü. Çay masada
durduğu halde ikimiz de içmiyorduk. Liza'yı daha çok
sıkmak için işi çaya el sürmemeye kadar vardırmıştım; o da
başlamaya çekiniyordu. Birkaç kere hüzünlü bir şaşkınlıkla
yüzüme baktı, inatçı sessizliğimi bozmuyordum. Bu durumda
en çok azap çeken de şüphesiz bendim. Manasız hiddetimin
iğrençliğini, adiliğini tamamıyla idrak ediyor, ama bir
türlü kendime hakim olamıyordum. Kız, sessizliği bozmak
ıçın:
- Ben oradan . . . şey . . . temelli çıkmak istiyorum, diye
başladı.
Zavallı kızcağız! O manasız anda benim gibi aptal bir
adama açılmayacak tek konu varsa, o da buydu işte. Beceriksizliği,
yersiz açık kalpliliği bana bile dokundu. Fakat tam
o sırada içimde kabaran kötü bir duygu tüm merhametimi
bastırdı, hatta daha fazlasını yapmaya kışkırttı: Olan olmuştu,
artık dünya vız gelirdi bana ! Beş dakika daha geçti. Liza
ürkek bir tavırla, duyulur duyulmaz bir sesle:
- Sizi rahatsız ettim galiba . . . diyerek ayağa kalktı. İncinmiş
izzetinefsin ilk isyanını görünce hiddetimden tir tir titreyerek
patladım:
- Zaten ne diye bana geldin, ne diye, söyler misin lütfen
?
Tıkanır gibi konuşuyor, sözlerimde mantık sırası bile
kollamıyordum. Her şeyi birden anlatmak istiyor, nereden
başlayacağını kestiremiyordum. Artık kendimi tutamayarak:
129
Fyodor Mihayloviç Dostoyevski
- Ne diye geldin, cevap ver! diye bağırdım. Cevap ver
bana! Ben sana niçin geldiğini söyleyeyim iki gözüm. Sana o
gün dokunaklı /afi.ar ettiğim için geldin. Şimdi de şımarıklığından,
canın gene "dokunaklı laflar" duymak istediği için
geldin. Ama haberin olsun, seninle o zaman alay etmiştim.
Şimdi de alay ediyorum. Niye ürperiyorsun öyle? Evet, alay
ettim! Evinize benden önce gelenler yemekte beni tahkir etmişlerdi.
Size, onlardan birini, bir subayı dövmek için gelmiştim,
ama olmadı, kaçırdım. Birisinden, gördüğüm hakaretin
öcünü almak istiyordum, karşıma sen çıktın, öfkemi
senden aldım, eğlendim seninle. Beni küçük düşürdüler, ben
de aynı şeyi yapmak istedim; beni paçavraya çevirdiler, ben
de kendimi göstereyim dedim . . . Mesele bundan ibaret, yoksa
sen oraya seni kurtarmak için geldiğimi mi sandın? Böyle
mi düşündün? Böyle mi ha ?
Söylediklerimin ona pek karışık geldiğini, muhtemelen
çoğunu anlayamayacağını biliyordum, fakat esası kavrayacağına
emindim. Tahminimde yanılmadım. Liza'nın yüzü
kağıt gibi oldu; konuşmak istedi, ama dudakları ıstırapla
kıvrıldı ve ayaklarına bir balta yemiş gibi iskemleye çöktü.
Ondan sonra beni ağzı açık, bakışları sabitleşmiş, bütün varlığını
saran dehşetten titreyerek dinledi. Sözlerimdeki arsızlık,
hayasızlık onu ezmişti . . .
Yerimden fırlayıp önünde bir aşağı bir yukarı odayı arşınlamaya
başladım. Bağıra bağıra:
- Kurtarmakmış! diye devam ettim. Neden kurtaracakmışım
seni? Belki ben senden de fenayım. Niye o gün karşına
geçmiş maval okurken suratıma, "Ya senin ne işin var burada
? Ahlak hocalığı taslamaya mı geldin ? " diye haykırmadın
? O gün bütün istediğim, bir kuvvet gösterisi yapmaktı;
seni ağlatıp ezmekten, buhrana sürüklemekten başka düşün<l
üğüın yoktu. Ama miskin, mendeburun biri olduğum için
dayanamadım, korktum ve şeytan bilir hangi sebepten sana
adresimi verdim. Daha eve varmadan bu adres verme işi yü-
1 30
Yeraltından Notlar
zünden sana içimden ne sövgüler yağdırdım. Sana yalan söylediğim
için senden nefret ediyordum. Çünkü tek istediğim
kelime oyunları yapmak, kafamı biraz çalıştırmak, biraz
kendimi eğlendirmekti . . . aslında istediğim nedir bilir misin ?
Hepinizin yerin dibini boylamanız, işte o kadar! Huzur, sükunet
istiyorum ben. Beni rahatsız etmesinler diye bütün
dünyayı bir kapiğe satarım. Beni kıyamet kopmasıyla çaysız
kalmam arasında seçim yapmak zorunda bıraksalar, dünya
yıkılsa umurumda olmayacağını, ama çayımdan vazgeçmeyeceğimi
haykırırdım. Bunu biliyor muydun? İşte ben böyle
namussuz, alçak, bencil, tembelin biriyim. Buraya geleceksin
diye üç gündür korkudan kendi kendimi yedim. Bu üç gün
içinde beni en çok kaygılandıran şeyin ne olduğunu söyleyeyim
mi? O gün karşında kahramanlık tasladıktan sonra, beni
burada bu yırtık sabahlığımla, yokluk, pislik içinde görmenden
korkuyordum. Sana demin, fakirliğimden utanmadığımı
söyledim, ama yalan, en çok bundan utanıyor, bundan
korkuyorum; hırsız olsaydım bu derece korkmaz, utanmazdım.
Son derece gururluyum; en ufak şey, derim soyulmuş
da, sanki havanın teması bile bana ıstırap veriyormuş
gibi hissetmeme neden olur. Beni bu partal sabahlığımla, hırçın
bir köpek gibi Apollon'a saldırırken yakaladığın için seni
hiç affetmeyeceğimi hala anlayamadın mı ? Kurtarıcı, sabık
kahraman, yoluk tüylü, uyuz bir it misali uşağına saldırıyor,
öteki de onunla alay ediyor! Miskin kocakarılar gibi,
karşında gözyaşlarımı tutamayışını yüzünden de affetmeyeceğim
seni! Şu anda itiraf ettiklerim yüzünden de seni affetmeyeceğim!
Evet sen, yalnız sen, bütün bunların hesabını vereceksin,
çünkü karşıma sen çıktın, çünkü ben alçağın biriyim,
yeryüzündeki solucanların en iğrenci, en gülüncü, en
miskini, en ahmağı, en kıskancıyım; gerçi diğerlerinin de
benden daha iyi tarafları yok, ama gene de hiçbir şeyden
utanmıyor şeytan alasıcalar! Halbuki ben ömrüm boyunca
en ufak bir bitten bile fiske yerim; benim karakterim de bu
1 3 1
Fyodor Mihayloviç Dostoyevski
işte! Bunların hiçbirini anlamasan da bana vız gelir! Senin
orada mahvolup gitmen de vız gelir! Sonra, buraya geldiğin,
beni dinlediğin için de senden nefret edeceğimi biliyor musun?
İnsan hayatta bir kere, o da buhrana tutulunca, olduğu
gibi içini döker!.. Daha ne istiyorsun? Bu olanlardan sonra
hala ne diye karşıma dikilmiş canımı sıkıyorsun, neden çekip
gitmiyorsun?
Tam o anda, birdenbire garip bir şey oldu.
Her şeyi kitaplarda olduğu gibi düşünüp tasarlamaya,
hadiseleri önceden hayalimde yarattığım gibi görmeye alıştığım
için, o garip olayı bir an kavrayamadım. Ezdiğim, hakaret
ettiğim Liza, beni tahmin ettiğimden daha çok anlamıştı.
İçten seven her kadının hemen fark edeceği şeyi, karşısında
bedbaht birisi olduğunu anlamıştı.
Yüzündeki ürkek, gücenik ifade, yerini acıklı bir hayrete
bırakmıştı. Gözyaşları içinde (tüm bu tirat boyunca ağlamıştım)
kendime "adi, " "alçak" gibi sıfatlar verdikçe Liza'nın
yüzü ıstırapla buruşmuştu. Doğrularak beni susturmak istedi;
"Ne duruyorsun burada, niye gitmiyorsun ? " diye bağırmama
da aldırmadı, çünkü söylediklerimin bana ne kadar
acı geldiğini fark etmişti. Hem onun gibi zavallı, kendisini
benden kıyaslanmayacak derecede aşağı gören bir kızın öfkelenmesi,
kırılmış izzetinefsi için isyan etmesi mümkün
müydü ?
Birden oturduğu sandalyede doğrularak içten kopan bir
taşkınlıkla bana atılmak istediyse de, hala benden çekindiği
için daha fazla yaklaşmaya cesaret edemedi ve durduğu yerden
çekingen, ürkek bir halle ellerini uzattı . . . O anda içimde
bir şey kopmuştu sanki. Liza birden bana doğru atıldı ve
boynuma sarılıp ağlamaya başladı. Ben de kendimi tutamadım
ve daha önce hiç ağlamadığım kadar, katıla katıla ağlamaya
başladım . . .
- Bırakmıyorlar . . . İyi . . . iyi olamıyorum! diye kekeledim
güçlükle.
Yeraltından Notlar
Sonra kendimi yüzükoyun kanepeye fırlatarak bir çeyrek
kadar tam bir isteri nöbeti içinde hıçkırdım durdum.
Liza da yanıma oturup kollarıyla beni sararak öylece hareketsiz
kaldı.
Fakat bu buhran ne kadar sürse de bitecekti. İşte böyle
(şimdi pek çirkin bir hakikati yazacağım) kanepede yüzüm
eski bir deri yastığa gömülü yatarken içimde önce yavaş yavaş
kendini hissettiren, sonra gittikçe kuvvetlenen bir duygu
uyanmaya başladı: Başımı kaldırarak Liza'nın gözlerine nasıl
bakacaktım? Neden utandığımı bilmediğim halde utanıyordum.
Altüst olmuş kafamdan, artık rollerimizin değiştiği,
Liza'nın kahramana benimse dört gün önceki zavallı, aşağılanmış
kıza dönüştüğüm geçti. Bütün bunları daha yüzükoyun
kanepede yatarken düşünüyordum!
Hey Tanrım! Yoksa onu o anda kıskanmış mıydım?
Elbette bu konuya o zaman da, şimdi de bir çözüm bulamadım,
ama şimdi o zamankine oranla çok daha iyi anlayabiliyorum.
Kim olursa olsun, birine hükmetmeden, onu ezmeden
yaşamam mümkün değildi benim . . . Fakat . . . fakat
sadece düşüncelerle hiçbir şey açıklanamaz, o halde uzun
boylu düşünceye dalmanın faydası yok.
Nihayet kendimi zorlayarak başımı kaldırdım, bunu nasıl
olsa yapacaktım . . . O anda içimde uyanan başka bir duygunun
. . . hükmetmek, sahip olmak arzusunun, sırf kızın yüzüne
bakmaktan utandığım için alevlendiğine eminim. Gözlerimde
şehvet parıltıları belirdi, Liza'nın ellerini hızla sıktım.
Ondan son derece nefret ettiğim halde öyle arzu duyuyordum
ki! Bu iki duygu birbirini körüklüyordu. Bir çeşit intikam
duygusuydu neredeyse! .. Liza'nın yüzünde önce şaşkınlık,
hatta biraz da korku belirdi, ama bu sadece bir an sürdü.
Coşkunluk ve tutkuyla bana sarıldı.

Bir çeyrek sonra odamda bir aşağı bir yukarı delice bir
sabırsızlıkla dolaşıyor, ikide bir paravanaya yaklaşarak, aralıktan
Liza'yı seyrediyordum. Başını yatağa dayayarak yerde
oturuyor, galiba ağlıyordu. Çekip gitmiyor ve bu da beni deli
ediyordu. Artık her şeyi biliyordu. Ona tamir edilmez bir şekilde
hakaret etmiştim, fakat . . . bundan bahsetmenin ne faydası
var. Liza ihtiras kasırgasının sadece bir intikam duygusu,
ona karşı yeni bir hakaret olduğunu ve deminki nedensiz
husumetin bu sefer doğrudan doğruya ona yöneltilmiş şahsi
kıskançlıktan kaynaklanan bir nefrete döndüğünü anlıyordu
. . . Hoş, kesin olarak anlayıp anlamadığını da iddia edemem;
ancak alçağın biri olduğumu, en önemlisi de onu hiç
sevmediğimi kesinlikle anlamıştı.
Bana bunların imkansız olduğunu, bu derece kötü, bu
derece aptal olamayacağımı söyleyecekler, biliyorum; hatta
Liza'yı sevmemenin, hiç olmazsa aşkını takdir etmemenin
mümkün olmadığını da ilave edeceklerdir muhtemelen. Halbuki
neden imkansız olsun? İlkin sevmek elimden gelmezdi,
çünkü bence sevmek, manevi üstünlük kurmak, zorbalık etmek
anlamına gelir. Ömrüm boyunca başka türlü düşünmedim;
hatta şimdi bile bazen sevginin sevdiğimizin hin· göniil
rızasıyla bağışladığı, kendine zorbalık etme hakkından ibaret
olduğunu düşünüyorum. Yeraltı hayallerimde bile aşkı
1 34
Yeraltından Notlar
nefretle başlayan ve manevi zaferimle biten bir mücadeleden
başka şekilde kuramıyordum, ama dize getirdiğim varlığı ne
yapacağımı hiç bilemedim. Kadını canlandıran, onu uçurumun
dibine kadar yuvarlanmaktan koruyarak yeniden doğmasını
sağlayan biricik kuvvetin aşk olduğunu biliyorum,
ama manevi varlığım o derece bozulmuştu ve "canlı hayattan"
o kadar uzaklaşmıştım ki, demin bana "dokunaklı sözler"
dinlemeye geldiğini sanıp kızı rezil etmeye kalkmamın
da, dokunaklı sözler dinlemeye değil, bana olan sevgisi yüzünden
geldiğini anlayamamamın da garipsenecek yanı yok
bence. Gene de odamda bir aşağı bir yukarı dolaşarak arada
bir paravanın aralığından bakarken Liza'dan pek öyle
nefret ettiğim yoktu. Bana dayanılmayacak kadar ağır gelen,
sadece burada bulunmasıydı. Bir an önce ondan kurtulmak
istiyordum. "Sükfınet"e kavuşmayı, yeraltımla baş başa kalmayı
istiyordum. Alışmadığım "canlı hayat", beni öyle bir
sıkıştırmıştı ki, soluğum kesilecek gibi oluyordu.
Birkaç dakika daha geçti, Liza kendinden geçmiş gibiydi,
hiç kıpırdamıyordu. Kendimi hatırlatmak için arsızca paravanı
tıklattım . . . Birdenbire silkindi, yerinden fırlayıp atkısıyla
şapkasını, paltosunu aramaya başladı; sanki o da benden
bir an evvel kaçıp kurtulmak istiyordu . . . İki dakika sonra
paravanın arkasından yavaş adımlarla çıkarak bitkin gözlerle
beni süzdü. Çarpık bir gülümsemeyle karşılık verdim, ama
zoraki, nezaket icabı bir gülümseme olduğu belliydi; hemen
sonra bakışlarımı kaçırdım.
Kapıya doğru yürürken:
- Hoşça kalın, dedi.
Birden yanına koştum, elini yakalayıp avucunu açtım ve
para sıkıştırdım . . . ve tekrar kapattım. Sonra, yüzünü görmemek
için sırtımı çevirerek kendimi hızla odanın öbür ucuna
attım . . .
Az kalsın şu anda bile yalan söyleyecek, bu hareketi kazara,
kendimi bilmeden, düşüncesizliğimden yaptığımı yaza-
1 3 5
Fyodor Mihayloviç Dostoyevski
caktım. Fakat yalan istemiyorum artık; bu yüzden açıkça
söylüyorum ki, avucunu açıp para sıkıştırmamın tek nedeni
. . . kötülüğümdür. Bunu daha Liza paravanın arkasındayken
ve ben odanın içinde aşağı yukarı dolaşırken düşünmüştüm.
Yalnız şunu da söylemeliyim: Bu kötülüğü bile isteye
yapmıştım, ama içimden, kalbimden gelmediğine, muzır kafamın
işi olduğuna eminim. Merhametsizliğim o kadar yapmacık,
zoraki, sadece kafa mahsulü ve kitap gibiydi ki, yaptığıma
bir dakika bile dayanamadım; önce yüzünü görmemek
için kendimi bir köşeye attım, sonra utanç ve ümitsizlikle
Liza'nın peşinden koştum. Antre kapısını açıp dinledim.
Merdivenlere doğru, çekinerek:
- Liza ! . . Liza ! . . diye seslendim.
Cevap yoktu; merdivenin alt basamaklarında adımlarını
duyar gibi oldum ve daha yüksek bir sesle: .
- Liza ! dedim.
Gene cevap yoktu. Tam o sırada aşağıdan camlı sokak
kapısının gıcırdayarak güçlükle açıldığını, sonra sert bir vuruşla
kapandığını duydum. Merdivenleri bir uğultu kapladı.
Gitmişti. Düşünceli bir halle odama döndüm. Son derece
üzgündüm.
Masanın önünde, oturduğu sandalyenin yanında durmuş,
boş gözlerle önüme bakıyordum.
Böylece bir dakika kadar geçtikten sonra birden ürperdim:
Tam önümde, masanın üzerinde, demin onun avucuna
sıkıştırdığım beş rublelik buruşuk, mavi banknotu görmüştüm.
Bu aynı banknottu; başkası olamazdı, zira evde bundan
başkası yoktu. Şu halde Liza, ben kendimi odanın öbür
ucuna attığım zaman bunu masaya fırlatmayı becermişti.
Ya ne olacaktı başka ? Ondan bunu beklemeliydim. Peki
beklemiş miydim? Hayır. O derece bencildim, insanları öyle
hiçe sayıyordum ki, Liza'nın bunu yapacağı aklımın kü􀏺esinden
bile geçmemişti. Buna dayanamadım. Hemen deli gibi
giyinmeye başladım; elime geçenleri, hiç bakmadan aceleyle
1 36
Yeraltından Notlar
giyip Liza'nın peşinden dışarıya fırladım. O sırada Liza henüz
iki yüz adım bile uzaklaşmamış olmalıydı.
Sokak sessizdi; hızını artıran ve dimdik yağan kar, beyaz
bir çarşaf gibi tenha sokağı, kaldırımları örtmüştü. Yollarda
tek bir canlı yoktu, etrafta çıt çıkmıyordu. Hüzün dolu sokak
fenerleri boş yere göz kırpıyordu. Kavşağa kadar iki yüz
adımlık mesafeyi koşarak geçtikten sonra durdum.
"Ne yana gitti ? Hem ne diye peşinden koşuyorum? Niçin?
Önünde diz çöküp pişmanlık gözyaşları dökmek, ayaklarını
öpüp affedinceye dek yalvarmak için mi ? " Evet, bunu
istiyordum; göğsüm parçalanacak gibiydi ve o anı asla ama
asla soğukkanlılıkla hatırlayamayacağım. "Fakat ne lüzumu
var? " diye düşündüm, "Belki hemen yarın, sırf bugün ayaklarını
öptüğüm için ondan nefret etmeyecek miyim? Onu
mesut edebilir miyim hiç? Bugün belki de yüzüncü olarak
değerimi anlamadım mı ? Hayatını cehenneme döndürmez
miyim kızın? "
Karın altında durmuş, bakışlarımla bulanık, puslu havayı
delmeye çalışarak bunları düşünüyordum.
Az sonra, daha evdeyken kurmaya başladığım, içimi
kaplayan sızıyı köreltecek hayallere daldım: " Hakaretin silinmemesi
onun için daha iyi, değil mi ? Hakaret en yakıcı,
en azaplı duygu da olsa, bir arınmadır! Nasılsa yarın gene
ruhunu kirletecek, kalbini kıracaktım. Fakat uğradığı hakaret
artık asla içinden çıkmayacak; düştüğü batak ne kadar
zorlu olursa olsun, ruhunu yükseltecek, kinle arındıracak
olan da yine hakaretimdir . . . hımın . . . belki de bağışlar . . . İyi
ama bütün bunların ona ne faydası olur ki ? "
Şimdi de kendi kendime ş u lüzumsuz suali soruyorum:
Kolay elde edilmiş bir saadet mi, yoksa insanı yücelten ıstırap
mı daha iyidir? Evet, hangisi daha iyi ?
Biitiin hunları o gece evde manevi, ama sahici bir ıstırabın
bitkinliği içinde düşünmüştüm. Bu derece azap, pişmanlık
duyduğumu hiç hatırlamıyordum; peki Liza'nın peşinden
1 3 7
Fyodor Mihayloviç Dostoyevski
sokağa fırlarken, yarı yoldan döneceğime dair hiç şüphem
var mıydı ? Liza'yla bir daha ne karşılaştım ne de hakkında
bir şey duydum. Şunu da ilave edeyim: O gün kederimden
hastalanacak hale gelmekle beraber, hakaretin, kinin faydasına
ait cümlem beni son derece memnun etmişti.
Şimdi bile, üzerinden bunca yıl geçtiği halde bu hatıraları
anmakla epey kötü oluyorum. Gerçi nice kötü hatıram var
ama . . . bu "Notlar"a burada mı son vermeli acaba ? Sanırım
bunları yazmakla hata ettim zaten. Daha doğrusu, bu hikayeyi
yazarken yeterince utandım: Yani bu, edebi bir eserden
ziyade günahlarımın kefaretini ödemek oldu. Bir köşeye çekilip
ahlak bozukluğumla bütün bir ömrü nasıl heba ettiğimi,
kötücül, boş gururum yüzünden yaşayan alemle her türlü
bağı keserek nasıl yeraltına çekildiğimi uzun bir öykü gibi
anlatmanın hiçbir ilginç yanı yok elbette; hem romanda
bir kahraman olmalıdır, halbuki benimkinde bir kahramanın
tersi olan ne kadar özellik varsa kasten bir antikahramanda
toplanmış. Bütün bu yazdıklarımın tatsız bir etki yaratacağına
da eminim, zira hepimiz yaşamla bağını az ya da
çok kaybetmiş, kör topal idare eden insanlarız. Hatta yaşamdan
öylesine kopuğuz ki, gerçek "canlı hayata" karşı
adeta tiksinti duyuyor, bize hatırlatılmasına dahi katlanamıyoruz.
Öyle bir hale gelmişiz ki, gerçek "canlı hayat" bize
adeta bir iş, bir ödev gibi görünüyor, onu kitaptan öğrenmeyi
yeğliyoruz. Peki neden bazen telaşa kapılır, kimi kaprisler,
çılgınlıklar yaparız? İstediğimiz nedir? Bunu kendimiz de bilmeyiz.
Kaprislerimiz, isteklerimiz yerine gelse bundan ilk biz
zararlı çıkarız. Bize daha fazla serbestlik vermeyi, ellerimizi
çözmeyi, hareket alanımızı genişletmeyi, üstümüzdeki vesayeti
kaldırmayı deneyin bir . . . sizi temin ederim, o anda tekrar
vesayet altına girmeye can atarız. Biliyorum, belki bu
sözlerime kızacak, bağırıp tepinmeye haşlayacak, " Böyle konuşacaksanız
yalnız kendinizden, o sefil yeraltınızdan bahsedin;
'biz, hepimiz' gibi tabirler kullanmaya kalkışmayın!·" di-
1 3 8
Yeraltından Notlar
yeceksiniz. Müsaade buyurun baylar, ben bu hepimizlikle
kendimi haklı çıkarmak peşinde değilim. Ben kendi hayatımda,
sizin cesaret edemeyip yarıda bıraktığınız şeyleri sonuna
kadar götürdüm, o kadar; üstelik siz tabansızlığınıza sağduyu
diyor, böylece kendi kendinizi aldatarak avunuyorsunuz.
Buna göre ben sizden daha "canlı"yım. Daha yakından bakın!
Biz bugün "canlı"nın nerede yaşadığını, neden ibaret olduğunu,
adını sanını bile bilmiyoruz. Bizi tek başımıza bırakın,
elimizden kitapları alın o saat şaşkına döner, ne yana gideceğimizi,
kimden yana çıkacağımızı, kimi sevip, kimden
nefret edeceğimizi bilemeyiz. İnsan olmak, yani gerçek, kendi
vücuduna sahip, kanlı canlı bir insan olmak dahi bize güç
geliyor; bundan utanıyor, ayıp sayıyor, bildik, genel anlamda
insan olmaya çabalıyoruz hep. Aslında biz ölü doğmuş
yaratıklarız; zaten çoktandır canlı olmayan babalardan dünyaya
geliyoruz ve bundan da gittikçe daha çok hoşlanıyoruz.
Bundan zevk alıyoruz. Yakında bir kolayını bulup doğrudan
doğruya fikir dölleri olarak dünyaya geleceğiz. Ama yeter bu
kadar; daha fazla "Yeraltından" yazmak istemiyorum . . .
Gene de bu çelişme düşkününün "notları" burada bitmiyor.
O kendini tutamadığı için yazmaya devam etti. Ama biz
burada durabiliriz sanırım. *